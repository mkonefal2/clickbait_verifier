{
  "id": 1762285868588,
  "source": "rmf24",
  "title": "​Poseł KO: Mam nowotwór. Choroba przyszła niespodziewanie",
  "url": "https://www.rmf24.pl/fakty/polska/news-posel-ko-mam-nowotwor-choroba-przyszla-niespodziewanie,nId,8037190",
  "published": "2025-11-03T21:41:50",
  "fetched_at": "2025-11-04T19:51:08.588497",
  "content": "Paweł Bliźniuk, poseł Koalicji Obywatelskiej, ujawnił w mediach społecznościowych, że choruje na nowotwór. Jednocześnie zaapelował do wszystkich, by się badali. \"W tym roku Movember ma dla mnie osobisty wymiar\" - dodał we wpisie.\nZobacz również:\nLewandowski, Makłowicz i Nawrocki w jednym spocie. Apelują do mężczyzn\nCiekawe informacje z Polski i świata znajdziesz na stronie głównej\nRMF24.pl.\nPaweł Bliźniuk, 39-letni poseł Koalicji Obywatelskiej z Łodzi, zamieścił w poniedziałkowy wieczór poruszający wpis na Facebooku.\n\"Mam nowotwór. I walczę. Z wiarą, że wczesna diagnoza i szybkie działanie mają sens\n\" - napisał.\n\"Choroba przyszła niespodziewanie i przypomniała mi, jak kruche, ale też jak bezcenne jest zdrowie\" - dodał.\nPoseł Bliźniuk zamieścił swój post, by zwrócić uwagę wszystkim na konieczność badań profilaktycznych.\n\"Piszę to nie z żalem, lecz z wdzięcznością i nadzieją - by przypomnieć, że warto się badać. Nie odkładajcie tego na później. Nie czekajcie na lepszy moment. On jest właśnie teraz\" - podkreślił.\nPoseł Bliźniuk w swym wpisie nawiązał do\nakcji Movember.\nListopad na całym świecie uznawany jest za czas solidarności z mężczyznami zmagającymi się z nowotworami gruczołu krokowego oraz rakiem jąder. Nazwa akcji powstała z połączenia angielskich słów \"moustache\" (wąsy) i \"november\" (listopad), ma na celu z\nwiększenie świadomości na temat męskiego zdrowia i zachęcenie do wykonywania badań profilaktycznych.\nWielu mężczyzn na całym świecie - na znak wsparcia akcji - zapuszcza w listopadzie wąsy.\nW tym roku akcję Movember w Polsce wsparli m.in. Karol Nawrocki, Robert Lewandowski (\n\"Panowie, bez względu na wiek, poglądy czy formę. Zdrowie mamy jedno! Listopad przypomina: badajmy się!\"\n- napisał),\nBartosz Kurek, Borys Szyc\noraz\nRobert Makłowicz\n.\n\"W tym roku Movember ma dla mnie osobisty wymiar\" - podkreślił Paweł Bliźniuk.\nJak wynika z danych, co roku\nna raka prostaty zapada ponad 1,5 miliona mężczyzn na świecie\n- prawie 400 tysięcy z nich umiera. W Polsce rak gruczołu krokowego jest drugim najczęściej diagnozowanym u meżczyzn nowotworem.",
  "content_preview": "Paweł Bliźniuk, poseł Koalicji Obywatelskiej, ujawnił w mediach społecznościowych, że choruje na nowotwór. Jednocześnie zaapelował do wszystkich, by się badali. \"W tym roku Movember ma dla mnie osobisty wymiar\" - dodał we wpisie.\nZobacz również:\nLewandowski, Makłowicz i Nawrocki w jednym spocie. Ape",
  "image_url": "https://i.iplsc.com/-/000LVI35AF92KOPI-C316.jpg"
}