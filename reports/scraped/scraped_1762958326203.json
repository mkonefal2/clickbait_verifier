{
  "id": 1762958326203,
  "source": "rmf24",
  "title": "W takim stanie na hulajnodze. Od razu trafił do szpitala (FILM)",
  "url": "https://www.rmf24.pl/regiony/olsztyn/news-w-takim-stanie-na-hulajnodze-od-razu-trafil-do-szpitala-film,nId,8039664",
  "published": "2025-11-12T14:34:22",
  "fetched_at": "2025-11-12T14:38:46.203640",
  "content": "O dużym szczęściu może mówić 30-latek, który w nocy z wtorku na środę przewrócił się na skrzyżowaniu ulicy Jagiellończyka i alei Warszawskiej w Olsztynie. Był pod wpływem alkoholu. Policja pokazała filmik z monitoringu miejskiego.\nPo więcej aktualnych informacji zapraszamy na\nRMF24.pl\nZobacz również:\nJeździsz e-hulajnogą? Sprawdź, jakie zmiany wprowadzają niektóre miasta\nHulajnoga, alkohol, brak kasku. 16-latek jest w stanie krytycznym\nPotrącił 13-latkę hulajnogą i uciekł. Policja szuka sprawcy z Lublina\nPijany 30-latek stracił panowanie nad hulajnogą i przewrócił się na jezdnię. Na miejsce wezwano służby ratunkowe, które przetransportowały go prosto do szpitala. Choć zdarzenie wyglądało na poważne, po badaniach okazało się, że hulajnogista nie odniósł poważnych obrażeń i nie wymaga hospitalizacji.\nBadanie alkomatem wykazało, że\nmiał w organizmie prawie 3 promile alkoholu.\nFunkcjonariusze przypominają, że hulajnoga elektryczna zgodnie z przepisami jest traktowana jako pojazd i kierujący musi być trzeźwy.\nNiezależnie od tego, czy jedziemy samochodem, rowerem, czy hulajnogą elektryczną prowadzenie pod wpływem alkoholu jest skrajną nieodpowiedzialnością i stanowi zagrożenie zarówno dla kierującego, jak i innych uczestników ruchu\n- podkreślają policjanci.\nNagranie ze zdarzenia opublikowano ku przestrodze. 30-latek odpowie teraz przed sądem. Grozi mu wysoka grzywna.",
  "content_preview": "O dużym szczęściu może mówić 30-latek, który w nocy z wtorku na środę przewrócił się na skrzyżowaniu ulicy Jagiellończyka i alei Warszawskiej w Olsztynie. Był pod wpływem alkoholu. Policja pokazała filmik z monitoringu miejskiego.\nPo więcej aktualnych informacji zapraszamy na\nRMF24.pl\nZobacz również",
  "image_url": "https://i.iplsc.com/-/000LWYNYYRYIP0WI-C316.jpg"
}