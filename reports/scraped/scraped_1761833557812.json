{
  "id": 1761833557812,
  "source": "rmf24",
  "title": "Fatalne wieści ws. planów Putina. Ustalenia wywiadu USA",
  "url": "https://www.rmf24.pl/raporty/raport-wojna-z-rosja/news-fatalne-wiesci-ws-planow-putina-ustalenia-wywiadu-usa,nId,8035497",
  "published": "2025-10-29T06:10:11",
  "fetched_at": "2025-10-30T14:12:37.812300",
  "content": "Władimir Putin daleki jest od chęci zawarcia pokoju z Ukrainą - wynika z ustaleń amerykańskiego wywiadu. Przywódca Rosji jest bardziej niż kiedykolwiek wcześniej zdeterminowany, aby kontynuować wojnę i mieć przewagę na polu bitwy - podała we wtorek stacja NBC News, powołując się na źródła.\nAmerykański wywiad ocenia, że Władimir Putin jest bardziej zdeterminowany niż kiedykolwiek, by kontynuować wojnę w Ukrainie i osiągnąć przewagę na froncie.\nAnaliza przekazana Kongresowi nie wskazuje na gotowość Rosji do kompromisu w sprawie Ukrainy.\nObecnie Putin jeszcze mocniej obstaje przy swoim stanowisku, mimo strat wojskowych i problemów gospodarczych.\nPo więcej aktualnych informacji zapraszamy na\nRMF24.pl\n.\nZobacz również:\nPokrowsk i Myrnohrad upadną? Krytyczna sytuacja obrońców Ukrainy\n100 tysięcy w dwa miesiące. Młodzi Ukraińcy opuszczają kraj\nKreml odpowiada Trumpowi w sprawie broni jądrowej\nOrban poleci do Waszyngtonu, by prosić o łagodne potraktowanie Węgier\nAnaliza, którą przekazano członkom Kongresu w tym miesiącu, wykazała, że według wywiadu\nnie ma oznak świadczących o tym, że Rosja jest gotowa do kompromisu w sprawie Ukrainy.\nTak Putin chce się usprawiedliwić?\nOcena jest zgodna z tym, jak amerykańskie i zachodnie agencje wywiadowcze postrzegają stanowisko rosyjskiego reżimu od początku inwazji w lutym 2022 r. - przekazały dwa źródła, zaznajomione ze sprawą.\nJednak wygląda na to, że obecnie\nPutin obstaje przy swoim stanowisku w jeszcze większym stopniu niż dotychczas\n- przekazali wysoki rangą przedstawiciel amerykańskich władz i wysoki rangą przedstawiciel Kongresu.\nWedług analizy wywiadu w obliczu dużych strat wojsk rosyjskich i niepowodzeń gospodarczych w kraju,\nPutin chce opanować ukraińskie terytorium i rozszerzyć wpływy swojego państwa, by usprawiedliwić ludzkie i finansowe straty.\nSankcje i Budapeszt\nW ubiegłym tygodniu administracja USA ogłosiła sankcje na dwa największe rosyjskie koncerny naftowe, Rosnieft i Łukoil. Odwołano też - przynajmniej na razie - planowany szczyt przywódców USA i Rosji w Budapeszcie.\nW sobotę prezydent Donald Trump powiedział, że nie spotka się z przywódcą Rosji, dopóki nie będzie wiedział, że dojdzie do zawarcia porozumienia w sprawie zakończenia wojny w Ukrainie.",
  "content_preview": "Władimir Putin daleki jest od chęci zawarcia pokoju z Ukrainą - wynika z ustaleń amerykańskiego wywiadu. Przywódca Rosji jest bardziej niż kiedykolwiek wcześniej zdeterminowany, aby kontynuować wojnę i mieć przewagę na polu bitwy - podała we wtorek stacja NBC News, powołując się na źródła.\nAmerykańs",
  "image_url": "https://i.iplsc.com/-/000LTUMLSP6OXPSS-C316.jpg"
}