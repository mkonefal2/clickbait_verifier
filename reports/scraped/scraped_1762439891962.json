{
  "id": 1762439891962,
  "source": "rmf24",
  "title": "Makabryczne odkrycie w poznańskim mieszkaniu. Zwłoki ojca i syna ",
  "url": "https://www.rmf24.pl/regiony/poznan/news-makabryczne-odkrycie-w-poznanskim-mieszkaniu-zwloki-ojca-i-s,nId,8038312",
  "published": "2025-11-06T13:53:33",
  "fetched_at": "2025-11-06T14:38:11.962306",
  "content": "W czwartek, 6 listopada, w jednym z mieszkań przy ulicy Katowickiej w Poznaniu doszło do tragicznego odkrycia. Pracownik socjalny znalazł tam ciała 79-letniego mężczyzny oraz jego 46-letniego, niepełnosprawnego syna. Na miejscu pracuje policja i ekipa śledcza, która wyjaśnia okoliczności zdarzenia\nZobacz również:\nŚwięty Marcin przejmuje klucze do Poznania. Wielkie święto ulicy tuż tuż\nSkandal w policji. Zatrzymano dwoje funkcjonariuszy\nWielkopolska: Wybuch pieca w budynku. Jedna osoba została ranna\nWięcej aktualnych informacji znajdziesz na\nstronie głównej RMF24.pl\n.\nW czwartek rano poznańska policja otrzymała zgłoszenie o znalezieniu zwłok dwóch osób w jednym z mieszkań przy ul. Katowickiej.\nOfiary to 79-letni mężczyzna i jego 46-letni syn, który poruszał się na wózku inwalidzkim.\nCiała odkrył pracownik socjalny, który od półtora roku opiekował się rodziną.\nWedług wstępnych ustaleń, na ciele syna nie znaleziono żadnych obrażeń. Wszystko wskazuje na to, że ojciec mógł targnąć się na swoje życie.\nNa miejscu pracuje ekipa śledcza, która zabezpiecza ślady i przesłuchuje świadków.\nNachodzą cię myśli samobójcze? Wydaje Ci się, że znajdujesz się w sytuacji bez wyjścia? Pamiętaj, że są osoby, które chcą i mogą Ci pomóc. Dyżurują telefonicznie lub on-line:\n116 123\n- kryzysowy telefon zaufania dla dorosłych\n116 111\n- telefon zaufania dla dzieci i młodzieży\n800 12 12 12\n- Dziecięcy Telefon Zaufania Rzecznika Praw Dziecka\n800 70 2222\n- Centrum Wsparcia dla Osób Dorosłych w Kryzysie Psychicznym",
  "content_preview": "W czwartek, 6 listopada, w jednym z mieszkań przy ulicy Katowickiej w Poznaniu doszło do tragicznego odkrycia. Pracownik socjalny znalazł tam ciała 79-letniego mężczyzny oraz jego 46-letniego, niepełnosprawnego syna. Na miejscu pracuje policja i ekipa śledcza, która wyjaśnia okoliczności zdarzenia\nZ",
  "image_url": "https://i.iplsc.com/-/000LW54NIQ3A755B-C316.jpg"
}