{
  "id": 1762958321494,
  "source": "rmf24",
  "title": "Ostatnie dni ciepła. Zimowy front nadciąga nad Polskę",
  "url": "https://www.rmf24.pl/pogoda/news-ostatnie-dni-ciepla-zimowy-front-nadciaga-nad-polske,nId,8039670",
  "published": "2025-11-12T14:32:00",
  "fetched_at": "2025-11-12T14:38:41.494398",
  "content": "Przed nami gwałtowne załamanie pogody. Synoptycy ostrzegają, że już pod koniec tygodnia Polska znajdzie się pod wpływem zimnego frontu atmosferycznego, który przyniesie znaczne ochłodzenie i zakończy okres ciepłej, jesiennej aury. \"Nadchodzący weekend przyniesie już warunki późnojesienne, przedzimowe\" - zapowiada Dorota Pacocha, synoptyk Instytutu Meteorologii i Gospodarki Wodnej.\nWięcej informacji z Polski i ze świata znajdziesz na\nstronie głównej RMF24.pl\n.\nZobacz również:\nZimowa burza w listopadzie. Synoptycy ostrzegają przed paraliżem w USA\nWybierasz się na obchody Święta Niepodległości? Sprawdź prognozę pogody\nGęsta mgła przykryje dużą część Polski. Nowy alert IMGW\nUwaga na gęstą mgłę! Ostrzeżenia IMGW dla sześciu województw\nOstatnie chwile ciepła\nŚroda i czwartek to ostatnie dni, kiedy termometry wskażą wartości charakterystyczne dla złotej polskiej jesieni.\nStopniowo pogoda zacznie pogarszać się już w czwartek.\nZachmurzenie będzie małe i umiarkowane, jednak na północy kraju, zwłaszcza w strefie wybrzeża oraz w rejonie Beskidu Niskiego i Sądeckiego, wzrośnie do dużego. Na północnym zachodzie możliwe są słabe opady deszczu lub mżawki. Temperatura maksymalna utrzyma się jeszcze na stosunkowo wysokim poziomie - od 9 stopni na wschodzie do 16 stopni na zachodzie, a lokalnie - na południowym zachodzie -\nnawet do 20 stopni\n.\nWiatr pozostanie umiarkowany i porywisty, szczególnie na wybrzeżu oraz w rejonach podgórskich. Na szczytowych partiach Sudetów prędkość wiatru może sięgnąć nawet 100 km/h.\nNocne mgły i spadki temperatur\nNoc ze środy na czwartek przyniesie zwiększone zachmurzenie na północy i wschodzie kraju. W wielu regionach, zwłaszcza na wschodzie i południu, mogą pojawić się gęste mgły ograniczające widoczność do około 300 metrów. Temperatura spadnie miejscami poniżej zera - w obszarach podgórskich Karpat nawet do minus 1 st. C. Na wschodzie i południu termometry pokażą 2 stopnie, a na zachodzie do 6 stopni. Najcieplej będzie na wybrzeżu - do 9 st. C.\nW rejonach podgórskich Karpat wiatr osiągnie w porywach do 55 km/h, natomiast\nw Sudetach utrzymają się ostrzeżenia meteorologiczne I stopnia przed silnym wiatrem\n- na szczytach porywy mogą dochodzić do 90 km/h.\nJak informuje Dorota Pacocha,\nw nocy z czwartku na piątek nad Polskę zacznie nasuwać się front atmosferyczny, który przyniesie zdecydowane ochłodzenie\ni zakończy okres ciepłej pogody.\nNa południu kraju noc będzie jeszcze dość pogodna, z temperaturą 2-3 stopni Celsjusza. Na północy pojawi się więcej chmur oraz przelotne opady deszczu, a temperatura wyniesie tam do 10 stopni.\nWeekend pod znakiem późnej jesieni\nNadchodzący weekend przyniesie już wyraźnie niższą temperaturę i typowo jesienną aurę.\nSynoptycy ostrzegają możliwością wystąpienia przymrozków, zwłaszcza w rejonach podgórskich. W wielu miejscach kraju pojawią się opady deszczu, a silny wiatr dodatkowo spotęguje odczucie chłodu.\nWarto już teraz przygotować się na zmianę garderoby i zadbać o bezpieczeństwo - szczególnie kierowcy powinni zachować ostrożność ze względu na możliwość występowania mgieł oraz śliskich nawierzchni.",
  "content_preview": "Przed nami gwałtowne załamanie pogody. Synoptycy ostrzegają, że już pod koniec tygodnia Polska znajdzie się pod wpływem zimnego frontu atmosferycznego, który przyniesie znaczne ochłodzenie i zakończy okres ciepłej, jesiennej aury. \"Nadchodzący weekend przyniesie już warunki późnojesienne, przedzimow",
  "image_url": "https://i.iplsc.com/-/000LWYPJDII1LVMI-C316.jpg"
}