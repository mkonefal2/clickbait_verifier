{
  "id": 1762698847147,
  "source": "rmf24",
  "title": "Pościg i strzały w Krakowie",
  "url": "https://www.rmf24.pl/regiony/krakow/news-poscig-i-strzaly-w-krakowie-mlody-mezczyzna-w-rekach-policji,nId,8039230",
  "published": "2025-11-09T11:58:00",
  "fetched_at": "2025-11-09T14:34:07.147685",
  "content": "Po porannym pościgu ulicami Krakowa i podkrakowskich miejscowości policja zatrzymała młodego mężczyznę. Kierowca nie zatrzymał się do policyjnej kontroli. W trakcie akcji mundurowych padły strzały.\nCiekawe informacje lokalne i ogólnopolskie znajdziesz na stronie głównej\nRMF24.pl\n.\nZobacz również:\nZłamany pantograf w tramwaju. Utrudnienia w Krakowie\nElżbieta Penderecka spoczęła w Panteonie Narodowym\nBlokada i korki przed długim weekendem. Protesty na zakopiance\nAfera w Nowym Sączu. Sąd podtrzymał decyzję\nPrzed godziną 8:00 na ul. Kapelanka w Krakowie policjanci próbowali zatrzymać do kontroli kierowcę renault, który przekroczył dozwoloną prędkość.\nMłody mężczyzna zignorował sygnały funkcjonariuszy i rozpoczął ucieczkę.\nFunkcjonariusze ruszyli za nim w pościg w kierunku podkrakowskiego Zabierzowa. W trakcie akcji, aby zatrzymać uciekający pojazd,\nmundurowi musieli oddać strzały w kierunku samochodu\n.\nKierowca zatrzymał się dopiero po przejechaniu kilku kilometrów, po czym próbował uciekać pieszo. Wkrótce jednak udało się go zatrzymać.\nReporter RMF FM Maciej Sołtys ustalił, że\npowodem ucieczki były środki odurzające, które młody kierowca miał przy sobie\n.\nNa szczęście w trakcie całego zdarzenia nikt nie odniósł obrażeń.\nW miejscowości Budzyń trwają czynności z udziałem policji i prokuratury.",
  "content_preview": "Po porannym pościgu ulicami Krakowa i podkrakowskich miejscowości policja zatrzymała młodego mężczyznę. Kierowca nie zatrzymał się do policyjnej kontroli. W trakcie akcji mundurowych padły strzały.\nCiekawe informacje lokalne i ogólnopolskie znajdziesz na stronie głównej\nRMF24.pl\n.\nZobacz również:\nZł",
  "image_url": "https://i.iplsc.com/-/000LWGHV2VC13CIL-C316.jpg"
}