{
  "id": 1762085984189,
  "source": "rmf24",
  "title": "Atak nożowników w brytyjskim pociągu. Co wiemy o sprawcach?",
  "url": "https://www.rmf24.pl/fakty/swiat/news-atak-nozownikow-w-brytyjskim-pociagu-co-wiemy-o-sprawcach,nId,8036850",
  "published": "2025-11-02T12:48:00",
  "fetched_at": "2025-11-02T13:19:44.189287",
  "content": "Policja przekazała nowe informacje dotyczące ataku, do którego doszło w sobotę w pociągu jadącym do Londynu. Wiadomo, że dwaj napastnicy to obywatele Wielkiej Brytanii. Nic nie wskazuje na to, by atak miał związek z terroryzmem.\nZobacz również:\nMiał noże rzeźnickie i recytował Koran. Brutalny atak w Marsylii\nWysiadł z auta, został potrącony. Zablokowana obwodnica Trójmiasta\nJechali na hulajnodze, wpadli wprost pod tira. Obaj zginęli\nDwaj nożownicy zaatakowali wczoraj wieczorem\npasażerów pociągu z Doncaster do londyńskiej dzielnicy King’s Cross.\nSłużby zostały wezwane na dworzec w Huntingdon ok. 19:40 czasu lokalnego.\nZ najnowszego komunikatu policji dowiadujemy się m.in, że obaj zatrzymani po ataku napastnicy są obywatelami brytyjskimi i\nurodzili się na terenie Zjednoczonego Królestwa.\nJeden ma 32 lata i jest czarnoskóry, a drugi, 35-latek, ma pochodzenie karaibskie.\nObaj odpowiedzą za usiłowanie zabójstwa.\nPolicja informuje, że napastnicy zostali zatrzymani\nw ciągu 8 minut od pierwszego telefonu na numer alarmowy.\nPo ataku do szpitala trafiło w sumie 11 osób\n. Cztery z nich zostały już wypisane. Stan dwóch osób określany jest jako zagrażający życiu.\nNa razie nie wiadomo, co było powodem ataku. Policja informuje, że\nnic nie wskazuje na to, by miał on związek z terroryzmem.\nKról Karol III wydał w oświadczenie, w którym wyraził współczucie wobec osób poszkodowanych w ataku. Podkreślił też swoją\nwdzięczność dla służb ratunkowych, które szybko zareagowały.\nZobacz również:\n10 osób rannych po ataku nożowników w Anglii. Zatrzymano dwóch podejrzanych",
  "content_preview": "Policja przekazała nowe informacje dotyczące ataku, do którego doszło w sobotę w pociągu jadącym do Londynu. Wiadomo, że dwaj napastnicy to obywatele Wielkiej Brytanii. Nic nie wskazuje na to, by atak miał związek z terroryzmem.\nZobacz również:\nMiał noże rzeźnickie i recytował Koran. Brutalny atak w",
  "image_url": "https://i.iplsc.com/-/000LV6ANC3DPF1VD-C316.jpg"
}