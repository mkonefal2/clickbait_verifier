{
  "id": 1761127698049,
  "source": "rmf24",
  "title": "Publiczność go pokochała. To on według nich został zwycięzcą Konkursu Chopinowskiego",
  "url": "https://www.rmf24.pl/kultura/news-publicznosc-go-pokochala-to-on-wedlug-nich-zostal-zwyciezca-,nId,8033603",
  "published": "2025-10-22T12:03:03",
  "fetched_at": "2025-10-22T12:08:18.049521",
  "content": "Piotr Alexewicz został zwycięzcą plebiscytu na nagrodę publiczności XIX Konkursu Chopinowskiego. Na drugim miejscu znalazł się Malezyjczyk Vincent Ong, trzecie zajęła chińska pianistka Tianyao Lyu.\nZobacz również:\n\"Żyłka hazardzisty, zagranie va banque\". Laskowski o zwycięzcy Konkursu Chopinowskiego\nAmerykanin zwycięzcą Konkursu Chopinowskiego. Najlepszy z Polaków na 5. miejscu\nZwycięzcą plebiscytu na nagrodę publiczności XIX Konkursu Chopinowskiego - zdobywając 19 961 głosów - został reprezentujący Polskę Piotr Alexewicz\n. Na drugim miejscu znalazł się (z 11 547 głosami) Malezyjczyk\nVincent Ong\n, trzecie zajęła, otrzymując 8224 głosy, chińska pianistka\nTianyao Lyu\n.\nWyniki XIX Międzynarodowego Konkursu Pianistycznego im. Fryderyka Chopina ogłoszono w nocy z poniedziałku na wtorek.\nI nagrodę i złoty medal otrzymał Eric Lu (Stany Zjednoczone)\n, II nagrodę i srebrny medal -\nKevin Chen\nz Kanady, a III nagrodę i brązowy medal - Chinka\nZitong Wang\n. IV nagrodę (ex aequo) otrzymały Chinka\nTianyao Lyu\ni Japonka\nShiori Kuwahara\n.\nV nagroda (również ex aequo) trafiła do Piotra Alexewicza i Vincenta Onga z Malezji.\nVI nagrodę przyznano\nWilliamowi Yangowi\nze Stanów Zjednoczonych.\nPozostali finaliści XIX Konkursu Chopinowskiego - Gruzin David Khrikuli, Japonka Miyu Shindo i Chińczyk Tianyou Li - otrzymali równorzędne wyróżnienia ufundowane przez Narodowy Instytut Fryderyka Chopina.\nTuż po ogłoszeniu wyników zwycięzca Eric Lu wyznał, że nie ma słów, aby oddać to, co teraz czuje.\nTo spełnienie marzenia, jestem bardzo wzruszony\n- podkreślił. Lu w XVII Konkursie Chopinowskim 10 lat temu był laureatem IV nagrody.\nPianista podziękował jurorom \"za zaszczycenie go tą nagrodą\".\nDziękuję również wszystkim miłośnikom Chopina na całym świecie\n- dodał.\nNagrodę główną podczas wtorkowej uroczystości w warszawskim Teatrze Wielkim-Operze Narodowej zwycięzca odebrał z rąk prezydenta RP Karola Nawrockiego, który podkreślił, że \"dla Polski Fryderyk Chopin jest nie tylko wirtuozem muzycznym, ale jest także w istocie postacią historyczną i postacią tak ważną w historii także współczesnej Polski, dyplomatą kulturalnym, który Polskę niósł w swoim sercu także na emigracji\".",
  "content_preview": "Piotr Alexewicz został zwycięzcą plebiscytu na nagrodę publiczności XIX Konkursu Chopinowskiego. Na drugim miejscu znalazł się Malezyjczyk Vincent Ong, trzecie zajęła chińska pianistka Tianyao Lyu.\nZobacz również:\n\"Żyłka hazardzisty, zagranie va banque\". Laskowski o zwycięzcy Konkursu Chopinowskiego"
}