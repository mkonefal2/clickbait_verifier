{
  "id": 1761115544078,
  "source": "rmf24",
  "title": "Grad bramek w Barcelonie. Lopez bohaterem spotkania z Olympiakosem",
  "url": "https://www.rmf24.pl/sport/news-grad-bramek-w-barcelonie-lopez-bohaterem-spotkania-z-olympia,nId,8033502",
  "published": "2025-10-22 08:45:44.078963",
  "fetched_at": "2025-10-22 08:45:44.078963",
  "content": "Piłkarze Barcelony pokonali u siebie Olympiakos Pireus 6:1 w 3. kolejce Ligi Mistrzów. Goście od 57. minuty grali w dziesiątkę i od tego czasu stracili cztery bramki. Bramkarzem gospodarzy był Wojciech Szczęsny.\nZobacz również:\nSensacyjny transfer Legii. Polski supertalent przychodzi z Włoch!\nNielegalna impreza na pogorzelisku. Doszło do starć\nPiłkarski gwiazdor nie odzyska wolności. Sąd Najwyższy zdecydował\nBohaterem rywalizacji na Estadi Olimpic Lluis Companys okazał się\nFermin Lopez, strzelec trzech goli\n- w siódmej, 39. i 76. minucie. Dwa trafienia dołożył Marcus Rashford - w 74. i 79., a jedno z rzutu karnego Lamine Yamal (68.).\nGoście odpowiedzieli tylko trafieniem z \"jedenastki\"\nAyouba El Kaabiego w 54. minucie\n. Wojciech Szczęsny wyczuł intencję strzelca, ale uderzenie było niezwykle precyzyjne. Piłka odbiła się od słupka i wpadła do siatki.\nKrótko wcześniej El Kaabi zdobył bramkę z gry (głową), ale sędzia po analizie VAR anulował to trafienie z powodu spalonego. Podyktował rzut karny za zagranie ręką.\nW 57. minucie meczu, gdy drugą żółtą i w konsekwencji czerwoną kartkę w greckiej ekipie zobaczył argentyński piłkarz polskiego pochodzenia Santiago Hezze. Wówczas było tylko 2:1 dla Barcelony, chwilę wcześniej Olympiakos\nzdobył bramkę kontaktową i wyraźnie się ożywił.\nOd momentu czerwonej kartki z gości zeszło powietrze, a Barcelona nabrała animuszu.\nZwycięstwo Katalończyków mogło być jeszcze wyższe.\nZobacz również:\nUrban reaguje na kontuzję Lewandowskiego",
  "content_preview": "Piłkarze Barcelony pokonali u siebie Olympiakos Pireus 6:1 w 3. kolejce Ligi Mistrzów. Goście od 57. minuty grali w dziesiątkę i od tego czasu stracili cztery bramki. Bramkarzem gospodarzy był Wojciech Szczęsny.\nZobacz również:\nSensacyjny transfer Legii. Polski supertalent przychodzi z Włoch!\nNieleg"
}