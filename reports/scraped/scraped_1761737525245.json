{
  "id": 1761737525245,
  "source": "rmf24",
  "title": "Dostrzegli i zatrzymali. Sprawna akcja dwóch kierowców komunikacji miejskiej",
  "url": "https://www.rmf24.pl/regiony/trojmiasto/news-dostrzegli-i-zatrzymali-sprawna-akcja-dwoch-kierowcow-komuni,nId,8035615",
  "published": "2025-10-29T11:34:00",
  "fetched_at": "2025-10-29T11:32:05.245397",
  "content": "​Zatrzymaniem pijanego kierowcy zakończyła się interwencja dwóch pracowników komunikacji miejskiej w Gdańsku. Ich niepokój wzbudziło dziwne zachowanie się mężczyzny za kółkiem.\nDwóch kierowców gdańskiej komunikacji miejskiej zatrzymało pijanego kierowcę osobówki.\nMężczyzna miał ponad 2 promile alkoholu w organizmie.\nPróbował zbiec, a później wjechał w jeden z autobusów.\nPo więcej aktualnych informacji zapraszamy na\nRMF24.pl\nZobacz również:\nOsobówka zderzyła się z busem. Śmiertelny wypadek w Pomorskiem\nGdynia przygotowuje się do modernizacji Estakady Kwiatkowskiego i budowy Drogi Czerwonej\nHistoryczne odkrycie podczas remontu Złotej Bramy w Gdańsku\nDo obywatelskiego zatrzymania doszło\nwe wtorek wieczorem w dzielnicy Wrzeszcz.\nJak poinformował Robin Jasse, rzecznik Gdańskich Autobusów i Tramwajów (GAiT), akcję przeprowadziło dwóch kierowców spółki.\nJeden z nich zjeżdżał do bazy, drugi wyjeżdżał na linię nocną.\nZauważyli, że kierowca w samochodzie osobowym dziwnie się zachowuje: zjeżdżał od krawędzi do krawędzi, nie mieścił się w pasie\n. Jeden z nich wyprzedził auto i zatrzymał się tuż przed nim, drugi zatrzymał pojazd tuż za samochodem\n- relacjonował Jasse.\nKierowca osobówki próbował oddalić się z miejsca zdarzenia. Wykorzystując nieobecność jednego z pracowników GAiT, wsiadł ponownie do auta i wjechał w autobus.\nGdy na miejscu pojawiła się policja, okazało się, że sprawiającym kłopoty mężczyzną jest 48-letni Ukrainiec.\nMiał ponad 2 promile alkoholu w organizmie\n.\nAsp. szt. Mariusz Chrzanowski z gdańskiej policji przekazał, że mundurowi wykonali oględziny, a policyjny technik sporządził dokumentację fotograficzną. Przesłuchano też kierowców autobusów GAiT, którzy udaremnili mężczyźnie dalszą jazdę.\nZatrzymany 48-latek zostanie przesłuchany po wytrzeźwieniu.",
  "content_preview": "​Zatrzymaniem pijanego kierowcy zakończyła się interwencja dwóch pracowników komunikacji miejskiej w Gdańsku. Ich niepokój wzbudziło dziwne zachowanie się mężczyzny za kółkiem.\nDwóch kierowców gdańskiej komunikacji miejskiej zatrzymało pijanego kierowcę osobówki.\nMężczyzna miał ponad 2 promile alkoh",
  "image_url": "https://i.iplsc.com/-/000LTY6PEXK3N3G2-C316.jpg"
}