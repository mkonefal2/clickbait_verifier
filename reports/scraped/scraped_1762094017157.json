{
  "id": 1762094017157,
  "source": "rmf24",
  "title": "IMGW ostrzega przed intensywnymi opadami. Te regiony są zagrożone",
  "url": "https://www.rmf24.pl/pogoda/news-imgw-ostrzega-przed-intensywnymi-opadami-te-regiony-sa-zagro,nId,8036857",
  "published": "2025-11-02T14:53:00",
  "fetched_at": "2025-11-02T14:33:37.157841",
  "content": "Instytut Meteorologii i Gospodarki Wodnej wydał ostrzeżenia pierwszego stopnia przed intensywnymi opadami deszczu. Alerty dotyczą kilku województw na południowym zachodzie i południu kraju. Służby apelują o zachowanie szczególnej ostrożności, zwłaszcza w rejonach, gdzie prognozowane są największe sumy opadów.\nZobacz również:\nPościg zakończony uderzeniem w drzewo. Policjant trafił do szpitala\nGłosowanie nad uchyleniem Ziobrze immunitetu przyspiesza. Jest nowy termin\nPo więcej aktualnych informacji zapraszamy na\nRMF24.pl\nCzeka nas gwałtowana zmiana pogody, ale na szczęście nie na długo.\nPrzez Polskę przemieszcza się front atmosferyczny, który przyniesie obfite opady deszczu\nOstrzeżenia IMGW pierwszego stopnia przed intensywnymi opadami deszczu obowiązują już w województwie dolnośląskim (powiaty: kłodzki, ząbkowicki, kamiennogórski, wałbrzyski oraz miasto Wałbrzych) oraz w województwie opolskim (powiat nyski).\nW tych miejscach przewidywane są intensywne opady, które mogą prowadzić do lokalnych podtopień i utrudnień na drogach. Alerty obowiązują\ndo poniedziałku do godz. 10.00 rano.\nIntensywne opady również na południu Małopolski i Śląska\nDodatkowe ostrzeżenia dotyczą\npołudniowej części województwa małopolskiego oraz południowych krańców województwa śląskiego.\nTam intensywne opady deszczu mają występować\nod godziny 2:00 w nocy z niedzieli na poniedziałek i mogą potrwać aż do poniedziałkowego wieczoru.\nJak informuje IMGW,\n„na tych obszarach prognozuje się opady deszczu do 40 mm”.\nAlerty hydrologiczne, możliwy wzrost poziomu wód\nIMGW wydał także alerty hydrologiczne, ostrzegając przed możliwym wzrostem poziomu wody w rzekach. Sytuacja hydrologiczna może być szczególnie trudna w miejscach, gdzie opady będą najintensywniejsze.\nSłużby apelują do mieszkańców o śledzenie komunikatów i zachowanie czujności.\nNajbliższej nocy na północnym zachodzie prognozowane są również\nmgły, ograniczające widzialność do 500 metrów.\nJaki będzie poniedziałek?\nPoniedziałek rozpocznie się dużym zachmurzeniem, z lokalnymi przejaśnieniami na zachodzie. We wschodniej części kraju nadal będą występowały opady deszczu, których suma wyniesie od 10 do 20 mm, w Karpatach do do 35 mm.\nWysoko w Tatrach spadnie\nod 15 do 25 cm śniegu.\nWysoko w Karpatach pojawią się z kolei porywy wiatru do 70 km/h, w Tatrach wiatr spowoduje zawieje i zamiecie śnieżne.\nPoniedziałek będzie ostatnim takim pochmurnym dniem. Kolejne dni w prognozach są ze zdecydowanie mniejszym zachmurzeniem, będzie więcej słońca, praktycznie bez opadów - podsumowuje synoptyk IMGW  Dorota Pacocha.",
  "content_preview": "Instytut Meteorologii i Gospodarki Wodnej wydał ostrzeżenia pierwszego stopnia przed intensywnymi opadami deszczu. Alerty dotyczą kilku województw na południowym zachodzie i południu kraju. Służby apelują o zachowanie szczególnej ostrożności, zwłaszcza w rejonach, gdzie prognozowane są największe su",
  "image_url": "https://i.iplsc.com/-/000LV6IPR6J9OOBI-C316.jpg"
}