{
  "id": 1762871879624,
  "source": "rmf24",
  "title": "​Popularny lek na tarczycę wycofany. Ważny komunikat GIF",
  "url": "https://www.rmf24.pl/fakty/polska/news-popularny-lek-na-tarczyce-wycofany-wazny-komunikat-gif,nId,8038973",
  "published": "2025-11-08T18:31:56",
  "fetched_at": "2025-11-11T14:37:59.624087",
  "content": "Główny Inspektor Farmaceutyczny nakazał wycofanie z obrotu leku Euthyrox N 25. w dawce 25 µg. Chodzi o serię G02PXT w opakowaniach po 100 szt. tabletek z terminem termin ważności 29.02.2028. Powodem jest uzyskanie nieprawidłowego wyniku w badaniach zawartości substancji czynnej. Zdaniem GIF może to stanowić zagrożenie dla zdrowia pacjentów.\nWięcej aktualnych informacji znajdziesz na\nstronie głównej RMF24.pl\n.\nPrzyczyny wycofania\nDo GIF wpłynęły wyniki badań serii\nG02PXT\n, które wykazały, że\nzawartość substancji czynnej przekroczyła górny limit\n. Może to mieć wpływ na skuteczność i bezpieczeństwo stosowania leku.\nSzczegóły wycofywanego produktu:\nNazwa preparatu: Euthyrox N 25;\nPostać, dawka i opakowanie: tabletki, 25 µg, opakowanie 100 szt;\nSeria: G02PXT;\nNr pozwolenia: 10511; GTIN 05909991051129;\nTermin ważności: 29.02.2028;\nPodmiot odpowiedzialny: Merck sp. z o.o. z siedzibą w Warszawie.\nZagrożenie dla zdrowia\nW uzasadnieniu GIF wskazał, że\nnie można wykluczyć wystąpienia zagrożenia dla zdrowia pacjentów\nw wyniku przyjmowania tabletek z dawką wyższą niż dopuszczalna. Przekroczenie górnych limitów specyfikacji stanowi naruszenie wymagań jakości. Na tej podstawie Główny Inspektor Farmaceutyczny uznał za konieczne wycofanie z obrotu tej partii leku.",
  "content_preview": "Główny Inspektor Farmaceutyczny nakazał wycofanie z obrotu leku Euthyrox N 25. w dawce 25 µg. Chodzi o serię G02PXT w opakowaniach po 100 szt. tabletek z terminem termin ważności 29.02.2028. Powodem jest uzyskanie nieprawidłowego wyniku w badaniach zawartości substancji czynnej. Zdaniem GIF może to ",
  "image_url": "https://i.iplsc.com/-/000LWF6R7TKD8Y5V-C316.jpg"
}