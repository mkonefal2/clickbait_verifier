{
  "id": 1762085982516,
  "source": "rmf24",
  "title": "Tragiczny bilans weekendu",
  "url": "https://www.rmf24.pl/fakty/polska/news-tragiczny-bilans-weekendu-na-drogach-policja-przekazala-pier,nId,8036833",
  "published": "2025-11-02T08:48:00",
  "fetched_at": "2025-11-02T13:19:42.516774",
  "content": "Od piątku na polskich drogach doszło do 146 wypadków. Zginęło 6 osób, a 184 osoby zostały ranne.\n6 ofiar śmiertelnych i 184 rannych - to bilans wypadków, do których doszło na polskich drogach w piątek i w sobotę.\nPolicja zatrzymała 518 nietrzeźwych kierowców.\nWięcej informacji znajdziesz\nna stronie głównej RMF24.PL\nZobacz również:\n7-latek nie żyje. Tragiczny finał halloweenowej zabawy\nGroźny wypadek w Pruszkowie. 9 osób rannych, w tym dzieci\nPonad pół tysiąca pijanych kierowców\nZ policyjnych statystyk wynika, że\nw piątek na polskich drogach miały miejsce 92 wypadki.\nW sobotę było ich nieco mniej - 54.\nW piątkowych wypadkach\nzginęły 4 osoby, a 105 zostało rannych.\nW sobotę odnotowano 2 ofiary i 79 rannych.\nPolicja przekazała też informacje o kierowcach złapanych na prowadzeniu po alkoholu. Tylko w ciągu dwóch dni\nodnotowano 518 takich przypadków.\nWybierasz się na cmentarz? Nie zawsze musisz jechać samochodem\nW ramach Akcji Znicz na polskich drogach\ntrwają wzmożone policyjne kontrole\n. Funkcjonariusze kontrolują m.in. trzeźwość kierowców i sposób przewożenia pasażerów.\nPolicja przypomina, że w wielu miastach\nnajszybciej można dostać się na cmentarze komunikacją miejską\n. Gdy wybieramy ten środek transportu, nie musimy martwić się o miejsce do parkowania.\n\"Bierzmy przykład z kierowców zawodowych\"\nJesteśmy kierowcami amatorami. Bierzmy przykład z kierowców zawodowych. Po 2-3 godzinach jazdy trzeba zrobić sobie co najmniej 15-minutową przerwę\n- radził w rozmowie z reporterem RMF FM Michałem Dobrołowiczem\nMarek Konkolewski - zastępca Głównego Inspektora Transportu Drogowego.\nTrzeba zmienić technikę i taktykę kierowania samochodem. Znakomita większość zmotoryzowanych nie ma zielonego pojęcia, jak wyprowadzić samochód z poślizgu\n- ostrzegał ekspert. Zwracał też uwagę, że\nwielu pieszych zapomina o noszeniu elementów odblaskowych,\nco zmniejsza ich widoczność po zmroku.\nZobacz również:\n7-latek nie żyje. Tragiczny finał halloweenowej zabawy",
  "content_preview": "Od piątku na polskich drogach doszło do 146 wypadków. Zginęło 6 osób, a 184 osoby zostały ranne.\n6 ofiar śmiertelnych i 184 rannych - to bilans wypadków, do których doszło na polskich drogach w piątek i w sobotę.\nPolicja zatrzymała 518 nietrzeźwych kierowców.\nWięcej informacji znajdziesz\nna stronie ",
  "image_url": "https://i.iplsc.com/-/000LV5NZTVWXXXXW-C316.jpg"
}