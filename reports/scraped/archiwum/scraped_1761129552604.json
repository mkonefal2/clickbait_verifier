{
  "id": 1761129552604,
  "source": "rmf24",
  "title": "Sikorski zaatakowany za słowa o Putinie. Jest reakcja",
  "url": "https://www.rmf24.pl/fakty/swiat/news-sikorski-zaatakowany-za-slowa-o-putinie-jest-reakcja,nId,8033596",
  "published": "2025-10-22T12:15:00",
  "fetched_at": "2025-10-22T12:39:12.604259",
  "content": "Polski minister spraw zagranicznych Radosław Sikorski został skrytykowany przez szefa węgierskiego MSZ. Peter Szijjarto odniósł się do słów o ewentualnym zatrzymaniu samolotu z Władimirem Putinem na pokładzie, gdyby pojawił się w polskiej przestrzeni powietrznej.\nZobacz również:\nCzy Nawrocki zmieni polską scenę polityczną? Oto co myślą Polacy\nDwa lata od wyborów. Polacy ocenili w sondażu dla RMF FM, jak im się żyje\n​Polacy podzieleni w sprawie przyszłości Donalda Tuska. Najnowsze wyniki sondażu\nSzef węgierskiego MSZ oskarża polskie władze\nRadosław Sikorski został we wtorek zapytany o planowane wówczas spotkanie prezydenta USA Donalda Trumpa z przywódcą Rosji Władimirem Putinem, które miało się odbyć w Budapeszcie. Zasadne w tym kontekście były pytania,\nczy samolot z rosyjskim przywódcą mógłby przelecieć nad Polską.\nSzef polskiej dyplomacji odpowiedział, że \"nie jesteśmy w stanie zagwarantować, że\nniezawisły sąd nie nakaże rządowi zatrzymać takiego samolotu\n, w celu doprowadzenia podejrzanego do trybunału w Hadze\".\nMiędzynarodowy Trybunał Karny w Hadze wydał w marcu 2023 roku\nnakaz aresztowania Putina\nz powodu oskarżeń o zbrodnie wojenne związane z bezprawnym deportowaniem do Rosji ukraińskich dzieci z okupowanych obszarów Ukrainy.\n\"Czy Radosław Sikorski mówi o niezależnym sądzie, który na polecenie (premiera) Donalda Tuska\nodmówił ekstradycji terrorysty,\nktóry wysadził (w powietrze - PAP) Nord Stream 2?\" - napisał na X szef węgierskiego MSZ Peter Szijjarto. Odniósł się w ten sposób do decyzji sądu ws. Wołodymyra Żurawlowa. Mężczyzna był poszukiwany Europejskim Nakazem Aresztowania (ENA) wydanym przez niemiecki Federalny Trybunał Sprawiedliwości w Karlsruhe w związku z podejrzeniem sabotażu oraz zniszczenia rurociągu Nord Stream. Zatrzymano go we wrześniu w Polsce. W ubiegłym tygodniu\nsąd odmówił wydania go Niemcom i wypuścił na wolność.\nSikorski: Jestem dumny z polskiego sądu",
  "content_preview": "Polski minister spraw zagranicznych Radosław Sikorski został skrytykowany przez szefa węgierskiego MSZ. Peter Szijjarto odniósł się do słów o ewentualnym zatrzymaniu samolotu z Władimirem Putinem na pokładzie, gdyby pojawił się w polskiej przestrzeni powietrznej.\nZobacz również:\nCzy Nawrocki zmieni "
}