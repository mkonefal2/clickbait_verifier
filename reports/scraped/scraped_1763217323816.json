{
  "id": 1763217323816,
  "source": "rmf24",
  "title": "Tragedia w Pile. Służby próbują ustalić tożsamość wyłowionej z rzeki kobiety",
  "url": "https://www.rmf24.pl/regiony/poznan/news-tragedia-w-pile-sluzby-probuja-ustalic-tozsamosc-wylowionej-,nId,8040971",
  "published": "2025-11-15T14:41:24",
  "fetched_at": "2025-11-15T14:35:23.816809",
  "content": "Z pilskiej Gwdy w województwie wielkopolskim wyłowiono ciało kobiety. Funkcjonariusze z Komendy Powiatowej Policji w Pile opublikowali zdjęcia przedstawiające ubrania kobiety oraz jej rysopis i zwrócili się o pomoc w identyfikacji.\nBądź na bieżąco. Więcej najnowszych informacji z Polski i ze świata znajdziesz na\nRMF24.pl\n.\nZobacz również:\nŚmierć podczas policyjnej interwencji. Kobieta wezwała pomoc\nPolski raper ścigany czerwoną notą Interpolu\nPolicja z Piły w Wielkopolsce poinformowała o tragicznym zdarzeniu i zaapelowała o pomoc.\n7 listopada z rzeki Gwdy - w pobliżu ul. Zakopiańskiej - wyłowiono zwłoki nieznanej kobiety. Służby próbują zidentyfikować tę osobę.\n\"Zamieszczamy zdjęcia ubrań, w których została znaleziona, oraz jej rysopis wraz z cechami charakterystycznymi (...). Wszystkie osoby, które posiadają informacje mogące pomóc w ustaleniu tożsamości kobiety, proszone są o kontakt pod nr tel.:\n47 77 414 44\nlub\n47 77 415 60\n\" - podali funkcjonariusze.\nWiek kobiety to ok. 70 lat, waga - ok. 55 kg, a wzrost to 155 cm. Miała siwe, krótkie włosy, a także ślady po wielu operacjach, w tym bliznę na prawym kolanie. Najprawdopodobniej była osobą palącą. Miała na sobie granatową puchową kurtkę, szaro-czarny sweter w paski oraz ciemne buty.",
  "content_preview": "Z pilskiej Gwdy w województwie wielkopolskim wyłowiono ciało kobiety. Funkcjonariusze z Komendy Powiatowej Policji w Pile opublikowali zdjęcia przedstawiające ubrania kobiety oraz jej rysopis i zwrócili się o pomoc w identyfikacji.\nBądź na bieżąco. Więcej najnowszych informacji z Polski i ze świata ",
  "image_url": "https://i.iplsc.com/-/000LXGQQBE6NQTVY-C316.jpg"
}