{
  "id": 1762353498681,
  "source": "rmf24",
  "title": "Gęste mgły i przymrozki. IMGW ostrzega",
  "url": "https://www.rmf24.pl/pogoda/news-geste-mgly-i-przymrozki-imgw-ostrzega,nId,8037975",
  "published": "2025-11-05T14:38:53",
  "fetched_at": "2025-11-05T14:38:18.681670",
  "content": "Instytut Meteorologii i Gospodarki Wodnej wydał ostrzeżenia I stopnia dla południowej i południowo-zachodniej Polski. W nocy ze środy na czwartek oraz w czwartek miejscami prognozowane są gęste mgły ograniczające widzialność do 100-200 metrów oraz przygruntowe przymrozki. Synoptycy apelują o ostrożność na drogach.\nPo więcej aktualnych informacji zapraszamy na\nRMF24.pl\nZobacz również:\nPrognoza IMGW na długi listopadowy weekend. Gdzie pogoda dopisze?\nWedług prognoz IMGW, w nocy ze środy na czwartek oraz w czwartek rano, szczególnie na południu i południowym zachodzie kraju, mogą wystąpić\ngęste mgły ograniczające widzialność nawet do 100-200 metrów\n. W rejonach podgórskich przewidywane są przygruntowe przymrozki, które mogą stanowić zagrożenie dla kierowców i pieszych.\nW związku z prognozowanymi warunkami\nIMGW wydał ostrzeżenia meteorologiczne I stopnia.\nObejmują one część województw południowej i południowo-zachodniej Polski i będą obowiązywać od godziny 21 w środę do godziny 10 w czwartek. Ostrzeżenia dotyczą głównie gęstych mgieł oraz możliwych przymrozków przygruntowych.\nSynoptycy przypominają, że ostrzeżenie I stopnia oznacza warunki sprzyjające wystąpieniu niebezpiecznych zjawisk meteorologicznych, które mogą powodować\nstraty materialne\noraz stanowić\nzagrożenie dla zdrowia i życia.\nSzczególną ostrożność powinni zachować kierowcy oraz osoby przebywające na zewnątrz w rejonach objętych ostrzeżeniami.\nPrognoza na kolejne dni\nW czwartek w ciągu dnia zachmurzenie będzie małe, miejscami umiarkowane. Początkowo, zwłaszcza na południowym zachodzie,\nmogą utrzymywać się mgły\n. Temperatura maksymalna wyniesie od 10 do 13 stopni Celsjusza, a miejscami na południu nawet do 16 stopni. Wiatr będzie słaby, miejscami umiarkowany, a w rejonach podgórskich Sudetów porywisty.\nNoc z czwartku na piątek przyniesie umiarkowane i duże zachmurzenie, zwłaszcza we wschodniej części kraju. Spodziewane są\nsilne zamglenia i mgły\n, szczególnie na wschodzie, w centrum, na południu i południowym zachodzie. Temperatura minimalna wyniesie od 3 do 7 stopni Celsjusza.",
  "content_preview": "Instytut Meteorologii i Gospodarki Wodnej wydał ostrzeżenia I stopnia dla południowej i południowo-zachodniej Polski. W nocy ze środy na czwartek oraz w czwartek miejscami prognozowane są gęste mgły ograniczające widzialność do 100-200 metrów oraz przygruntowe przymrozki. Synoptycy apelują o ostrożn",
  "image_url": "https://i.iplsc.com/-/000LVXDOM9BT8OQP-C316.jpg"
}