{
  "id": 1762612481696,
  "source": "rmf24",
  "title": "Kierowcy, uważajcie!",
  "url": "https://www.rmf24.pl/pogoda/news-uwaga-na-gesta-mgle-ostrzezenia-imgw-dla-szesciu-wojewodztw,nId,8038948",
  "published": "2025-11-08T12:43:00",
  "fetched_at": "2025-11-08T14:34:41.696426",
  "content": "Gęste mgły, ograniczające widzialność do 200 m - takich warunków powinni się spodziewać mieszkańcy sześciu województw w nocy z sobotę na niedzielę. Instytut Meteorologii i Gospodarki Wodnej wydał ostrzeżenia pierwszego stopnia.\nWięcej informacji z Polski i ze świata znajdziesz na stronie głównej RMF24.pl.\nZobacz również:\nGęste mgły i przymrozki. IMGW ostrzega\nPrognoza IMGW na długi listopadowy weekend. Gdzie pogoda dopisze?\nCzy Europa zamarznie tej zimy? Meteorolodzy komentują sensacyjne prognozy\nInstytut Meteorologii i Gospodarki Wodnej wydał w sobotę\nostrzeżenia pierwszego stopnia przed gęstą mgłą\n, które obejmą obszar województw: zachodniopomorskiego i pomorskiego oraz części woj. wielkopolskiego, warmińsko-mazurskiego, lubuskiego oraz kujawsko-pomorskiego.\nPrognozowane jest pojawienie się na tych terenach gęstych mgieł, w zasięgu których\nwidzialność miejscami będzie wynosić poniżej 200 m\n. Alerty będą obowiązywać\nod godz. 20:00 w sobotę do godz. 9:00 w niedzielę\n, a prawdopodobieństwo ich wystąpienia wynosi 70 proc.\nWcześniej synoptyk IMGW Michał Kowalczuk informował, że\nw najbliższą noc i w niedzielę rano znów mogą pojawić się zamglenia i mgły\n.\nW nocy z soboty na niedzielę niemal w całym kraju ponownie prognozowane są silne zamglenia i mgły, które ograniczą widzialność do około 100 m. Na południu Polski pojawią się także słabe opady deszczu. W niedzielę rano te opady będą przesuwać się w kierunku Mazowsza oraz wschodniej Polski\n- mówił.\nOstrzeżenie pierwszego stopnia przewiduje warunki sprzyjające wystąpieniu niebezpiecznych zjawisk meteorologicznych mogących powodować straty materialne oraz zagrożenie zdrowia i życia.\nAktualne ostrzeżenia IMGW można znaleźć\nTUTAJ\n.",
  "content_preview": "Gęste mgły, ograniczające widzialność do 200 m - takich warunków powinni się spodziewać mieszkańcy sześciu województw w nocy z sobotę na niedzielę. Instytut Meteorologii i Gospodarki Wodnej wydał ostrzeżenia pierwszego stopnia.\nWięcej informacji z Polski i ze świata znajdziesz na stronie głównej RMF",
  "image_url": "https://i.iplsc.com/-/000LWE6M6K9OKUMI-C316.jpg"
}