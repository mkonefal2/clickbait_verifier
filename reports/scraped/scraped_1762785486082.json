{
  "id": 1762785486082,
  "source": "rmf24",
  "title": "Nie żyje dwójka Polaków",
  "url": "https://www.rmf24.pl/fakty/swiat/news-tragiczny-wypadek-w-maroku-nie-zyje-dwojka-polakow,nId,8039324",
  "published": "2025-11-10T14:48:00",
  "fetched_at": "2025-11-10T14:38:06.082268",
  "content": "Dwóch obywateli Polski zginęło w wypadku samochodu terenowego na wydmach w Maroku. Do tragedii doszło w piątek w nocy w regionie Merzuga, w prowincji Ar-Raszidijja, w południowo-wschodniej części Maroka. Informacje o zdarzeniu potwierdził rzecznik Ministerstwa Spraw Zagranicznych, Maciej Wewiór.\nZobacz również:\nDwóch Polaków zaginęło w Szwajcarii. Znaleziono samochód\nWięcej aktualnych informacji znajdziesz na stronie głównej\nRMF24.pl\nWedług doniesień marokańskich portali informacyjnych, do wypadku doszło w piątek w nocy.\nKierowca samochodu terenowego stracił panowanie nad pojazdem, który przewrócił się pośrodku wydm.\nW wyniku zdarzenia śmierć poniosły dwie osoby – jak się później okazało, obywatele Polski.\nDwoje Marokańczyków, którzy im towarzyszyli, odniosło poważne obrażenia i zostali przewiezieni do szpitala.\nKonsul w kontakcie z rodzinami\nRzecznik MSZ Maciej Wewiór poinformował, że polski konsul został zawiadomiony o wypadku w sobotę.\nKonsul jest już w kontakcie z rodzinami naszych obywateli i teraz będą prowadzone prace nad sprowadzeniem ciał naszych rodaków do kraju –\nprzekazał Wewiór.\nWszystko wskazuje na to, że był to wypadek samochodu terenowego na wydmach\n– dodał.\nNa miejscu wypadku trwają czynności wyjaśniające dokładne okoliczności zdarzenia.",
  "content_preview": "Dwóch obywateli Polski zginęło w wypadku samochodu terenowego na wydmach w Maroku. Do tragedii doszło w piątek w nocy w regionie Merzuga, w prowincji Ar-Raszidijja, w południowo-wschodniej części Maroka. Informacje o zdarzeniu potwierdził rzecznik Ministerstwa Spraw Zagranicznych, Maciej Wewiór.\nZob",
  "image_url": "https://i.iplsc.com/-/000LWJ8ER7P1XPRN-C316.jpg"
}