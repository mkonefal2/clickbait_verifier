{
  "id": 1761321350783,
  "source": "rmf24",
  "title": "Smutna wiadomość dla świata medycyny i biznesu. Nie żyje dr Maciej Adamkiewicz",
  "url": "https://www.rmf24.pl/fakty/polska/news-smutna-wiadomosc-dla-swiata-medycyny-i-biznesu-nie-zyje-dr-m,nId,8034483",
  "published": "2025-10-24T16:00:00",
  "fetched_at": "2025-10-24T17:55:50.783550",
  "content": "Dr Maciej Adamkiewicz, chirurg, współwłaściciel Adamed Pharma, nie żyje. W piątkowym komunikacie spółka poinformowała, że miliarder odszedł 23 października w wieku 59 lat. Był członkiem Międzynarodowego Towarzystwa Uroginekologicznego oraz Polskiego Towarzystwa Meno- i Andropauzy.\n23 października zmarł dr Maciej Adamkiewicz.\nAdamed Pharma, której był współwłaścicielem, poinformowała o tym w piątek.\n\"Wspaniały Człowiek o Wielkim Sercu, otwarty na potrzeby drugiego człowieka, oddany swojej Rodzinie, a przede wszystkim przepełniony dobrem i życzliwością (...)\" - napisali pracownicy Adamed w komunikacie (pisownia oryginalna - przyp. red.).\nDr Adamkiewicz był chirurgiem, absolwentem Akademii Medycznej w Warszawie.\nJak przypominał w 2023 roku magazyn \"Forbes\",\nAdamkiewicz od 1991 roku pracował na oddziale chirurgii w Szpitalu Bielańskim w Warszawie, a później w przedsiębiorstwie swojego ojca, firmie Adamed\n. Po jego śmierci w 2000 roku przejął przedsiębiorstwo, w którym był wieloletnim prezesem i członkiem rady nadzorczej.\nDr Adamkiewicz był również członkiem Międzynarodowego Towarzystwa Uroginekologicznego oraz Polskiego Towarzystwa Meno- i Andropauzy. W 2013 roku dr Adamkiewicz został odznaczony Złotym Krzyżem Zasługi za działalność społeczną na rzecz osób potrzebujących pomocy i wsparcia.\nPrzedsiębiorca był miliarderem.\nWraz z żoną - jak informuje \"Forbes\" w tym roku zostali sklasyfikowani na 24. pozycji z majątkiem szacowanym na 2,86 mld zł.\nWięcej najnowszych informacji z Polski i ze świata znajdziesz na\nRMF24.pl\n. Bądź na bieżąco.",
  "content_preview": "Dr Maciej Adamkiewicz, chirurg, współwłaściciel Adamed Pharma, nie żyje. W piątkowym komunikacie spółka poinformowała, że miliarder odszedł 23 października w wieku 59 lat. Był członkiem Międzynarodowego Towarzystwa Uroginekologicznego oraz Polskiego Towarzystwa Meno- i Andropauzy.\n23 października zm"
}