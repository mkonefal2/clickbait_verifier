{
  "id": 1762006145958,
  "source": "rmf24",
  "title": "Tragiczny wypadek w Dolnośląskiem",
  "url": "https://www.rmf24.pl/regiony/wroclaw/news-tragiczny-wypadek-w-dolnoslaskiem-nie-zyje-jedna-osoba,nId,8036778",
  "published": "2025-11-01T10:13:10",
  "fetched_at": "2025-11-01T14:09:05.958071",
  "content": "​Na drodze krajowej nr 35 między Gniechowicami a Małuszowem po godz. 9 zderzyły się dwa samochody osobowe. Jedna osoba zginęła. \"To 26-letni kierowca\" - mówi RMF FM Wojciech Jabłoński z komendy miejskiej policji we Wrocławiu.\nDo wypadku doszło przed Małuszowem (pow. wrocławski). Zderzyły się tam czołowo dwa samochody osobowe. Na miejsce skierowano sześć zastępów straży pożarnej.\nJeden z kierowców zginął na miejscu. To kierujący audi mężczyzna, prawdopodobnie 26-latek, który z niewiadomych przyczyn nagle wjechał na przeciwległy pas i zderzył się z prawidłowo jadącym samochodem kierowanym przez 56-letniego mężczyznę\n- powiedzial RMF FM komisarz Wojciech Jabłoński z komendy miejskiej policji we Wrocławiu.\nDrugi kierowca odniósł powierzchowne obrażenia.\nDroga krajowa nr 35 na odcinku między Gniechowicami a Małuszowem była przez kilka godzin zablokowana, obecnie jest już przejezdna.",
  "content_preview": "​Na drodze krajowej nr 35 między Gniechowicami a Małuszowem po godz. 9 zderzyły się dwa samochody osobowe. Jedna osoba zginęła. \"To 26-letni kierowca\" - mówi RMF FM Wojciech Jabłoński z komendy miejskiej policji we Wrocławiu.\nDo wypadku doszło przed Małuszowem (pow. wrocławski). Zderzyły się tam czo",
  "image_url": "https://i.iplsc.com/-/000LV3C2DXL5W67F-C316.jpg"
}