{
  "id": 1761920152465,
  "source": "rmf24",
  "title": "Ostrzelany budynek szkoły we Włodarach",
  "url": "https://www.rmf24.pl/fakty/polska/news-budynek-szkoly-we-wlodarach-ostrzelany-ewakuacja-dzieci,nId,8035966",
  "published": "2025-10-30T12:02:11",
  "fetched_at": "2025-10-31T14:15:52.465090",
  "content": "Budynek szkoły we Włodarach na Opolszczyźnie został ostrzelany, najprawdopodobniej z wiatrówki. Miało paść co najmniej kilka strzałów. Zatrzymano mężczyznę, który może mieć związek z tą sprawą - dowiedział się reporter RMF FM Marcin Buczek. Policja ma też broń, z której mogły paść strzały.\nBudynek szkoły podstawowej we Włodarach na Opolszczyźnie został ostrzelany, prawdopodobnie z wiatrówki.\nWedług ustaleń reportera RMF FM, padło co najmniej kilka strzałów w kierunku szkoły.\nDyrekcja szkoły zdecydowała o natychmiastowym odesłaniu uczniów do domów - ewakuacja została już zakończona.\nPo więcej aktualnych informacji zapraszamy na\nRMF24.pl\n.\nZobacz również:\nDostęp do klasówek na wniosek i za opłatą\nTusk reaguje na zamieszanie z wycieczkami szkolnymi. \"Dałem słowo\"\nIlu uczniów chodzi na edukację zdrowotną? Pokrętna odpowiedź Nowackiej\n\"Średnia jest dla średnich\". Ekspertka o kształceniu uzdolnionych dzieci\nDyrekcja szkoły podjęła decyzję, żeby rodzice zabrali swoje dzieci do domów.\nEwakuacja jest już zakończona.\nNie ma informacji o poszkodowanych\n- poinformowała RMF FM policja.\nZatrzymano mężczyznę\n, który najprawdopodobniej ma związek z tą sprawą - dowiedział się reporter RMF FM.\nDo zatrzymania miało dość w miejscu zamieszkania 38-letniego mężczyzny.\nBardzo prawdopodobne, że może on odpowiadać za narażenie innych na niebezpieczeństwo oraz zniszczenie mienia.\nPolicjanci znaleźli broń w czasie przeszukania miejsca zamieszkania mężczyzny. To mieszkaniec gminy Korfantów, w której znajdują się także Włodary. Znaleziona broń będzie teraz sprawdzana. Niewykluczone, że jeszcze dziś mężczyzna może zostać przewieziony na przesłuchanie do siedziby prokuratury w Nysie.\nPolicja dostała zgłoszenie w czwartek około godziny 9.30. Wynikało z niego, że ktoś miał oddać strzały, najpewniej z wiatrówki, w kierunku szkoły.\nW szkole miały zostać\nuszkodzone cztery szyby,\nco potwierdziła policja.\nW budynku, który ostrzelano, mieści się szkoła podstawowa i przedszkole. W szkole uczy się 67 uczniów, a przedszkolaków jest 26.\nGorąca Linia RMF FM\njest do Waszej dyspozycji! Przez całą dobę czekamy na informacje od Was, zdjęcia i\nfilmy\n.\nMożecie dzwonić, wysyłać SMS-y lub MMS-y na numer 600 700 800, pisać na adres mailowy\nfakty@rmf.fm\nalbo skorzystać z\nformularza WWW\n.",
  "content_preview": "Budynek szkoły we Włodarach na Opolszczyźnie został ostrzelany, najprawdopodobniej z wiatrówki. Miało paść co najmniej kilka strzałów. Zatrzymano mężczyznę, który może mieć związek z tą sprawą - dowiedział się reporter RMF FM Marcin Buczek. Policja ma też broń, z której mogły paść strzały.\nBudynek s",
  "image_url": "https://i.iplsc.com/-/000LUSE3NIMK0COE-C316.jpg"
}