{
  "id": 1762785482692,
  "source": "rmf24",
  "title": "Niecodzienne sceny we Włodawie. Samochody zapadły się w miejskiej fontannie",
  "url": "https://www.rmf24.pl/fakty/polska/news-niecodzienne-sceny-we-wlodawie-samochody-zapadly-sie-w-miejs,nId,8039319",
  "published": "2025-11-10T13:52:29",
  "fetched_at": "2025-11-10T14:38:02.692332",
  "content": "Jak informuje serwis włodawa.net, dwa pojazdy zapadły się w miejskiej fontannie we Włodawie w województwie lubelskim. Doszło do tego w trakcie przygotowywania rynku na obchody Święta Niepodległości.\nWięcej aktualnych informacji znajdziesz na stronie głównej\nRMF24.pl\nZ wpisu zamieszczonego w mediach społecznościowych wynika, że\nsamochody, które zapadły się w miejskiej fontannie,\nnależą do Miejskiego Przedsiębiorstwa Gospodarki Komunalnej we Włodawie.\nPodano, że do incydentu doszło w trakcie prac przy czworoboku. Te prowadzono z uwagi na wtorkowe obchody Święta Niepodległości.\nJak informuje reporter RMF FM, Dominik Smaga, samochód dostawczy miejskiej spółki wjechał na fontannę w nawierzchni placu. Pod jego ciężarem zapadły się płyty, w których zamontowane są dysze.\nZapadły się dlatego, że pod nimi jest pusta przestrzeń. Zaklinowany pojazd próbowano wyciągnąć ciężarówką, pod którą pękły kolejne płyty. Spółka musi teraz naprawić to, co popsuła, ale uroczystości mają się odbyć zgodnie z planem.\nNa Gorącą Linię RMF FM otrzymaliśmy zdjęcie z miejsca całego zajścia, już po uprzątnięciu usterki.\nZobacz również:\n\"Wyrzuciło dwie ściany\". Kilkadziesiąt osób ewakuowanych po wybuchu gazu\nTrzymali w aucie 15 kg narkotyków. Policja ujęła dwóch mężczyzn\nPróbował wciągnąć nastolatkę do busa. Usłyszał zarzut\nTragedia w Świeciu. Pijany kierowca śmiertelnie potrącił kobietę",
  "content_preview": "Jak informuje serwis włodawa.net, dwa pojazdy zapadły się w miejskiej fontannie we Włodawie w województwie lubelskim. Doszło do tego w trakcie przygotowywania rynku na obchody Święta Niepodległości.\nWięcej aktualnych informacji znajdziesz na stronie głównej\nRMF24.pl\nZ wpisu zamieszczonego w mediach ",
  "image_url": "https://i.iplsc.com/-/000LWJ42H9UK9L9F-C316.jpg"
}