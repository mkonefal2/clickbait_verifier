{
  "id": 1762785493735,
  "source": "rmf24",
  "title": "Policjanci zastrzelili nożownika w Wielkopolsce",
  "url": "https://www.rmf24.pl/regiony/poznan/news-mezczyzna-zaatakowal-policjantke-nozem-zostal-zastrzelony,nId,8039262",
  "published": "2025-11-09T20:31:39",
  "fetched_at": "2025-11-10T14:38:13.735649",
  "content": "Policjanci z Pobiedzisk (Wielkopolskie) zastrzelili mężczyznę, który zaatakował policjantkę nożem - poinformował w niedzielę rzecznik wielkopolskiej policji Andrzej Borowiak. Życiu funkcjonariuszki nic nie grozi.\nWięcej bieżących informacji na stronie\nRMF24.pl\nAndrzej Borowiak podał, że\npolicjanci z podpoznańskich Pobiedzisk w niedzielę po południu interweniowali w domu jednorodzinnym.\nZe zgłoszenia wynikało, że do młodej kobiety przyszedł jej znajomy. Podczas spotkania stał się agresywny. Domownicy chcieli pomocy policjantów.\n39-letni napastnik dźgnął nożem interweniującą policjantkę w głowę. Dźgnął ją również w klatkę piersiową. Ochroniła ją kamizelka kuloodporna\n- podał Borowiak.\nJej partner użył broni służbowej. Postrzelony mężczyzna zginął na miejscu.\nRanna policjantka jest w szpitalu. Jej życiu nie zagraża niebezpieczeństwo.",
  "content_preview": "Policjanci z Pobiedzisk (Wielkopolskie) zastrzelili mężczyznę, który zaatakował policjantkę nożem - poinformował w niedzielę rzecznik wielkopolskiej policji Andrzej Borowiak. Życiu funkcjonariuszki nic nie grozi.\nWięcej bieżących informacji na stronie\nRMF24.pl\nAndrzej Borowiak podał, że\npolicjanci z",
  "image_url": "https://i.iplsc.com/-/000LWHR6W7AT8R6K-C316.jpg"
}