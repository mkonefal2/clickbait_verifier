{
  "id": 1762285872369,
  "source": "rmf24",
  "title": "Niedźwiedź na dłużej utknął w kurniku. Zostały tylko pióra i on",
  "url": "https://www.rmf24.pl/fakty/swiat/news-niedzwiedz-na-dluzej-utknal-w-kurniku-zostaly-tylko-piora-i-,nId,8037504",
  "published": "2025-11-04T20:34:05",
  "fetched_at": "2025-11-04T19:51:12.369048",
  "content": "Niecodzienna historia we włoskiej Abruzji z niedźwiedziem w roli głównej. Potężny zwierz wpadł do kurnika, rozszarpał wszystkie 52 kury, a następnie utknął na całą noc w klatce dla drobiu. Uwolnili go karabinierzy ze straży leśnej.\nW miejscowości Alfedena w Abruzji młody niedźwiedź wtargnął nocą do kurnika i rozszarpał wszystkie 52 kury.\nZwierzę utknęło w klatce dla drobiu i spędziło tam całą noc, nie mogąc się wydostać.\nRano właścicielka gospodarstwa, przyszła nakarmić kury i odkryła niedźwiedzia zamiast swojego drobiu.\nPo więcej aktualnych informacji zapraszamy na\nRMF24.pl\n.\nZobacz również:\nJutrzejszej nocy spójrz w niebo. Pojawi się \"Bobrzy Księżyc\"\nOto Najseksowniejszy Mężczyzna Roku 2025!\nTo warzywo jest zdrowsze niż szpinak, mleko i pomarańcze razem wzięte! Sprawdź, co wybrali naukowcy\nPolacy uwielbiają spędzać tam wakacje. Eksperci biją na alarm: kąpieliska coraz brudniejsze\nJak podała Ansa, do zdarzenia tego doszło w miejscowości\nAlfedena koło miasta L'Aquila.\nKiedy właścicielka gospodarstwa rolnego jak każdego ranka poszła nakarmić kury, zobaczyła, że ich klatka jest zniszczona. Początkowo nie zdawała sobie sprawy z tego, co się dzieje, i dopiero po chwili\nzobaczyła uwięzionego w klatce niedźwiedzia, który nie był w stanie się z niej wydostać\npo tym, gdy w nocy rozszarpał 52 kury i wiele z nich zjadł.\nZorientowałam się, że on utknął w klatce. Zadzwoniłam do karabinierów ze straży leśnej, którzy przyjechali, by go uwolnić\n- powiedziała kobieta. Jak przyznała, niedźwiedź odwiedził ją po raz pierwszy.\nFunkcjonariusze wyjaśnili, że to młody osobnik, który ma około 3-4 lat.\nGdy uwalniali niedźwiedzia, zniszczył jeszcze fragmenty przegrody.",
  "content_preview": "Niecodzienna historia we włoskiej Abruzji z niedźwiedziem w roli głównej. Potężny zwierz wpadł do kurnika, rozszarpał wszystkie 52 kury, a następnie utknął na całą noc w klatce dla drobiu. Uwolnili go karabinierzy ze straży leśnej.\nW miejscowości Alfedena w Abruzji młody niedźwiedź wtargnął nocą do ",
  "image_url": "https://i.iplsc.com/-/000LVRJUL4O6UQ6O-C316.jpg"
}