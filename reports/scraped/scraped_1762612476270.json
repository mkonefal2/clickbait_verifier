{
  "id": 1762612476270,
  "source": "rmf24",
  "title": "Kwadrans na wypicie kawy. Bar wprowadza limity, Włosi podzieleni",
  "url": "https://www.rmf24.pl/fakty/swiat/news-kwadrans-na-wypicie-kawy-bar-wprowadza-limity-wlosi-podziele,nId,8038927",
  "published": "2025-11-08T09:03:00",
  "fetched_at": "2025-11-08T14:34:36.270631",
  "content": "W jednym z barów w Turynie wprowadzono ścisłe limity czasu, jaki klienci mogą spędzić przy stoliku. Na wypicie kawy przeznaczono zaledwie 15 minut, a na obiad - 45 minut. Nowe zasady wywołały mieszane reakcje wśród mieszkańców miasta - podaje \"La Stampa\".\nCiekawe informacje z Polski i świata znajdziesz na stronie głównej\nRMF24.pl\n.\nZobacz również:\nMa ośrodek narciarski, ale nie cieszy się z pierwszego śniegu\nKoszmar arachnofobów i odkrycie naukowców. Gigantyczna pajęczyna domem dla 111 tys. pająków\nWrzuć do garnka i zagotuj. Skórka pomarańczy z nowym zastosowaniem\nCiepły i słoneczny listopad. Eksperci: To nie jest dobra wiadomość\nNowe reguły w turyńskim barze\nBar Novanta dzielnicy Crocetta w Turynie wprowadził nietypowy regulamin, który precyzyjnie określa, ile czasu można spędzić przy stoliku w zależności od zamówienia.\nNa wypicie kawy przewidziano 15 minut, śniadanie - czyli kawa i rogalik - to 20 minut, a na obiad można pozwolić sobie na 45 minut.\nNajwięcej czasu, bo aż godzinę, przeznaczono na popołudniowy aperitif.\nPowody decyzji i mieszane reakcje\nWłaściciel baru tłumaczy, że celem nowych zasad jest zapewnienie większej dostępności stolików dla wszystkich klientów. Ograniczenie czasu ma zapobiegać sytuacjom, w których stoliki są zajmowane przez długi czas, co utrudnia obsługę kolejnych gości.\nRegulamin został wywieszony na ladzie, a właściciel podziękował klientom za zrozumienie i współpracę.\nDecyzja o wprowadzeniu limitów czasowych wywołała w Turynie dyskusję. Część mieszkańców wyraża oburzenie, uważając, że takie ograniczenia odbierają przyjemność z wizyty w barze. Inni podchodzą do sprawy z ironią, żartując z nowych zasad.\nLimity czasowe także w innych krajach\nPodobne rozwiązania, jak te wprowadzone w Turynie, pojawiają się również w innych krajach europejskich. Przykładem jest Austria, gdzie w Salzburgu coraz więcej restauracji decyduje się na wprowadzenie limitów czasowych dla swoich gości.\nW niektórych lokalach na zjedzenie kolacji przewidziano maksymalnie dwie godziny.\nWłaściciele tłumaczą, że takie zasady pozwalają lepiej zarządzać rezerwacjami i zapewnić większej liczbie osób możliwość skorzystania z usług restauracji, zwłaszcza w godzinach szczytu. Choć część klientów podchodzi do tych zmian z rezerwą, wielu rozumie konieczność dostosowania się do nowych realiów i docenia sprawniejszą obsługę oraz łatwiejszy dostęp do wolnych stolików.",
  "content_preview": "W jednym z barów w Turynie wprowadzono ścisłe limity czasu, jaki klienci mogą spędzić przy stoliku. Na wypicie kawy przeznaczono zaledwie 15 minut, a na obiad - 45 minut. Nowe zasady wywołały mieszane reakcje wśród mieszkańców miasta - podaje \"La Stampa\".\nCiekawe informacje z Polski i świata znajdzi",
  "image_url": "https://i.iplsc.com/-/000LWDS6AAL4QH7I-C316.jpg"
}