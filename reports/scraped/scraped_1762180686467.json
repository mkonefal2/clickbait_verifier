{
  "id": 1762180686467,
  "source": "rmf24",
  "title": "Strzelanina w Wielkopolsce",
  "url": "https://www.rmf24.pl/regiony/poznan/news-strzelanina-na-lesnej-drodze-w-wielkopolsce,nId,8036885",
  "published": "2025-11-02T21:42:11",
  "fetched_at": "2025-11-03T14:38:06.467401",
  "content": "Wielkopolska policja zakończyła obławę w powiecie gostyńskim. Wieczorem w miejscowości Smogorzewo doszło do strzelaniny, w której ranne zostały dwie osoby.\nPo więcej aktualnych informacji zapraszamy na\nRMF24.pl\nZobacz również:\nGdy żona spała, przyłożył jej nóż do gardła. Następnie ją zgwałcił\nBurmistrz wywołał burzę. Kontrowersyjne słowa o dzieciach ze wsi\nPodwójny gaz, nadmierna prędkość. O włos od dramatu w Tarnowskich Górach\n7-latek zasnął, mając w buzi żelki. Nie żyje\nPolicjanci z Gostynia zatrzymali w sumie pięć osób\n, które w niedzielę wieczorem przyjechały samochodami na teren prywatnej posesji, gdzie działa rusznikarnia z magazynem broni.\nWedług wstępnych ustaleń policji\nstrzały miały paść później, na leśnej drodze w pobliżu miejscowości Piaski, oddalonej o kilka kilometrów\n. Najpierw zatrzymano trzy osoby - dwie z nich były ranne. W nocy prowadzona była obława, która zakończyła się zatrzymaniem dwóch kolejnych osób. Na miejscu cały czas pracują policyjni technicy i specjaliści z Komendy Wojewódzkiej Policji w Poznaniu.\nPrzypomnijmy: tuż przed godz. 20:00 policja otrzymała alarmowe zgłoszenie, że w miejscowości\nSmogorzewo\n(Wielkopolska) miało dojść do incydentu na terenie prywatnej posesji.\nZnajduje się na niej rusznikarnia z magazynem broni i amunicji. Według relacji zgłaszającego na posesji zjawiło się kilka samochodów, które po jakimś czasie zaczęły odjeżdżać w kierunku miejscowości Piaski.\nNa drodze leśnej w pobliżu tej miejscowości miały paść strzały z broni.\nNa miejsce dotarli policjanci, którzy natknęli się na jedno z aut leżące w rowie.\nZatrzymali trzy osoby.\nDwie z nich były lekko ranne. Aktualnie policjanci ustalają, przebieg wydarzeń. Trwa obława, za pozostałymi samochodami widzianymi w Smogorzewie -\npoinformowała wówczas reportera RMF FM Beniamina Kubiaka-Piłata podkom. Monika Curyk.\nPytana zaś przez PAP potwierdziła, że zatrzymane ranne osoby mają powierzchowne obrażenia powstałe w wyniku postrzału.\nZatrzymani przebywają w szpitalu.\nInformację otrzymaliśmy na Gorącą Linię RMF FM.\nMamy interwencję o\ncharakterze kryminalnym\nna terenie powiatu gostyńskiego. Mamy informację, że użyto broni -\nprzekazała wcześniej RMF FM młodsza aspirant Anna Klój z wielkopolskiej policji.\nGorąca Linia RMF FM\njest do Waszej dyspozycji! Przez całą dobę czekamy na informacje od Was, zdjęcia i\nfilmy\n.\nMożecie dzwonić, wysyłać SMS-y lub MMS-y na numer 600 700 800, pisać na adres mailowy\nfakty@rmf.fm\nalbo skorzystać z\nformularza WWW\n.",
  "content_preview": "Wielkopolska policja zakończyła obławę w powiecie gostyńskim. Wieczorem w miejscowości Smogorzewo doszło do strzelaniny, w której ranne zostały dwie osoby.\nPo więcej aktualnych informacji zapraszamy na\nRMF24.pl\nZobacz również:\nGdy żona spała, przyłożył jej nóż do gardła. Następnie ją zgwałcił\nBurmis",
  "image_url": "https://i.iplsc.com/-/000LV83WVBUDDPH9-C316.jpg"
}