{
  "id": 1763217314568,
  "source": "rmf24",
  "title": "Policjanci wylecieli w powietrze. Makabrycze sceny na komisariacie",
  "url": "https://www.rmf24.pl/fakty/swiat/news-policjanci-wylecieli-w-powietrze-makabrycze-sceny-na-komisar,nId,8040951",
  "published": "2025-11-15T11:14:11",
  "fetched_at": "2025-11-15T14:35:14.568322",
  "content": "Na komisariacie policji eksplodowały skonfiskowane materiały wybuchowe. Zginęło dziewięć osób, a 29 zostało rannych. Do masakry doszło w indyjskiej części Kaszmiru.\nCo najmniej dziewięć osób zginęło, a 29 zostało rannych w wyniku eksplozji na komisariacie policji w indyjskiej części Kaszmiru.\nDo wybuchu doszło w piątek wieczorem, a przyczyną była detonacja skonfiskowanych materiałów wybuchowych.\nWiększość ofiar to funkcjonariusze policji, w tym technicy kryminalistyczni pracujący nad zabezpieczonymi materiałami.\nChcesz być na bieżąco? Odwiedź stronę główną\nRMF24.pl\n.\nZobacz również:\nŚmierć podczas policyjnej interwencji. Kobieta wezwała pomoc\nDwaj policjanci postrzeleni na służbie. Chcieli zatrzymać 48-latka\nTragiczną informację podała w sobotę agencja Reutera, cytując źródła w indyjskiej policji.\nWiększość ofiar to policjanci, w tym technicy kryminalistyczni badający materiały wybuchowe.\nStan niektórych rannych jest krytyczny.\nTrwa identyfikacja ciał, ponieważ niektóre zostały całkowicie spalone\n- powiedziało jedno ze źródeł Reutersa.\nSiła wybuchu była tak duża, że niektóre części ciał znaleziono w pobliskich domach\n, oddalonych o około 100-200 metrów od komisariatu policji\n- dodali rozmówcy agencji.\nDo wybuchu doszło cztery dni po eksplozji samochodu w stolicy Indii, Delhi, w którym zginęło co najmniej osiem osób. Rząd określił incydent jako atak terrorystyczny.",
  "content_preview": "Na komisariacie policji eksplodowały skonfiskowane materiały wybuchowe. Zginęło dziewięć osób, a 29 zostało rannych. Do masakry doszło w indyjskiej części Kaszmiru.\nCo najmniej dziewięć osób zginęło, a 29 zostało rannych w wyniku eksplozji na komisariacie policji w indyjskiej części Kaszmiru.\nDo wyb",
  "image_url": "https://i.iplsc.com/-/000LXGEG1A9JWWWU-C316.jpg"
}