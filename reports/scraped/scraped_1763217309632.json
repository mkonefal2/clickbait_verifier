{
  "id": 1763217309632,
  "source": "rmf24",
  "title": "​Norweska telewizja przeprasza za relację z Marszu Niepodległości",
  "url": "https://www.rmf24.pl/fakty/polska/news-norweska-telewizja-przeprasza-za-relacje-z-marszu-niepodlegl,nId,8040857",
  "published": "2025-11-14T20:11:27",
  "fetched_at": "2025-11-15T14:35:09.632585",
  "content": "Norweska telewizja NRK przeprosiła za sposób zrelacjonowania ostatniego Marszu Niepodległości w Warszawie. Doroczny pochód, który przechodzi ulicami Warszawy 11 listopada, norwescy dziennikarze określili jako \"marsze nazistowskie\". Ole Eivind Henden, szef informacji NRK, przyznał, że jego redakcja popełniła błąd.\nWięcej bieżących informacji ze świata i Polski znajdziesz na stronie głównej\nRMF24.pl\nZobacz również:\nMarsz Niepodległości 2025: Jeden z najspokojniejszych\nPolicja szuka osób ze zdjęć. Jest apel o pomoc\nMarsz Niepodległości przeszedł ulicami Warszawy. Wśród uczestników prezydent Nawrocki [ZAPIS RELACJI]\nW materiale poświęconym obchodom polskiego Dnia Niepodległości doroczny pochód, który przeszedł ulicami Warszawy,\ndziennikarze z norweskiej telewizji publicznej NRK określili jako \"marsze nazistowskie\".\nW oświadczeniu przekazanym w piątek wieczorem PAP\nstacja przyznała się do błędu i przeprosiła.\nOkreślenie \"marsze nazistowskie\", opisujące Marsz Niepodległości, znalazło się w nadanym w środę porannym paśmie publicystycznym w tekście wyświetlonym wraz z materiałem wideo.\nNa pytanie o okoliczności i powody takiego opisu pochodu z okazji Święta Niepodległości\nOle Eivind Henden, szef informacji NRK, przyznał, że jego redakcja popełniła błąd.\n\"Użyte określenie nie jest oceną NRK tego, czym był ten marsz. Oba nasze narody znajdowały się pod okupacją nazistowską. Nietrudno zrozumieć, jakie uczucia budzi takie wyrażenie. Termin »marsze nazistowskie« był nieuzasadniony i NRK przeprasza za jego użycie\" - przekazał PAP w odpowiedzi Henden.\nDo norweskiego nadawcy o sprostowanie użytego określenia zwróciła się ambasada RP w Oslo. Odpowiedzi na razie nie ma.",
  "content_preview": "Norweska telewizja NRK przeprosiła za sposób zrelacjonowania ostatniego Marszu Niepodległości w Warszawie. Doroczny pochód, który przechodzi ulicami Warszawy 11 listopada, norwescy dziennikarze określili jako \"marsze nazistowskie\". Ole Eivind Henden, szef informacji NRK, przyznał, że jego redakcja p",
  "image_url": "https://i.iplsc.com/-/000LXFGTYFA4O7UR-C316.jpg"
}