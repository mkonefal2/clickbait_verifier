{
  "id": 1761761413714,
  "source": "rmf24",
  "title": "KSeF już za rogiem. Nowy obowiązek dotknie każdego przedsiębiorcę",
  "url": "https://www.rmf24.pl/ekonomia/news-ksef-juz-za-rogiem-nowy-obowiazek-dotknie-kazdego-przedsiebi,nId,8035745",
  "published": "2025-10-29T16:02:25",
  "fetched_at": "2025-10-29T18:10:13.714876",
  "content": "Już za kilka miesięcy w Polsce wchodzi w życie Krajowy System e-Faktur (KSeF) - największa od lat zmiana w sposobie wystawiania i odbierania faktur. Nowe przepisy obejmą wszystkie firmy, także mikroprzedsiębiorców i jednoosobowe działalności gospodarcze. Ministerstwo zapowiedziało, że tym razem przesunięć terminów wprowadzenia systemu nie będzie.\nKSeF stanie się obowiązkowy dla wszystkich przedsiębiorców w Polsce.\nNowe terminy wdrożenia KSeF są już ostateczne - nie będzie kolejnych przesunięć.\nFirmy muszą przygotować się zarówno na wystawianie, jak i odbieranie faktur przez system.\nWięcej informacji z kraju i ze świata znajdziesz na stronie głównej\nRMF24.pl\n.\nZobacz również:\nUpadłość spółki Cinkciarz.pl. Co muszą zrobić wierzyciele?\nGigantyczne wydatki ZUS w 2026 roku. Coraz więcej emerytów i rencistów\nNowe przepisy uderzą we właścicieli aut spalinowych. Przedsiębiorcy zapłacą więcej\nKto skorzystał z KPO? Nie dla wszystkich starczyło pieniędzy\nJak informuje serwis money.pl, Krajowy System e-Faktur to centralny, rządowy system służący do\nwystawiania, przesyłania, odbierania i przechowywania faktur ustrukturyzowanych\n. Jego wdrożenie ma na celu pełną cyfryzację procesów fakturowania i księgowania oraz usprawnienie obiegu dokumentów. Według danych GUS KSeF obejmie 2,8 mln aktywnych przedsiębiorstw w Polsce, w tym 2,7 mln osób fizycznych prowadzących działalności gospodarczych.\nKluczowe terminy wdrożenia KSeF\nMinisterstwo Finansów potwierdziło, że nie planuje kolejnych przesunięć terminów.  Ostateczne daty wdrożenia KSeF to:\nOd 1 lutego 2026 r. - obowiązek wystawiania faktur w KSeF\ndla dużych firm\n(obrót powyżej 200 mln zł w 2024 r.).\nOd 1 kwietnia 2026 r. - obowiązek\ndla pozostałych podatników VAT, w tym małych i średnich firm oraz jednoosobowych działalności gospodarczych\n.\nOd 1 stycznia 2027 r. - obowiązek\ndla podmiotów o sprzedaży dokumentowanej fakturami poniżej 10 tys. zł miesięcznie.\nJuż od 1 lutego 2026 roku wszyscy przedsiębiorcy muszą być gotowi na odbieranie faktur przez KSeF, nawet jeśli nie będą jeszcze zobowiązani do ich wystawiania.\nJak będzie wyglądać obieg faktur?\nPo wdrożeniu KSeF przedsiębiorcy nie będą już otrzymywać faktur w formie papierowej czy PDF.\nWszystkie faktury będą dostępne wyłącznie w systemie KSeF\n, a datą otrzymania dokumentu będzie moment jego udostępnienia w systemie. Wyjątki dotyczą m.in.\nfaktur z kas fiskalnych, biletów kolejowych czy opłat za autostrady\n- te dokumenty będą mogły być wystawiane tradycyjnie do końca 2026 roku.\nWdrożenie KSeF to nie tylko zmiana technologiczna, ale także organizacyjna. Każda firma powinna:\nZaktualizować oprogramowanie księgowe.\nPrzeszkolić pracowników z obsługi nowego systemu.\nOpracować nowe procedury obiegu dokumentów i postępowania w przypadku awarii systemu.\nPrzetestować proces wystawiania i odbierania faktur w środowisku testowym KSeF.\nUzyskać odpowiednie certyfikaty i uprawnienia (możliwe od 1 listopada 2025 r.).\nRyzyka i sankcje\nChoć\nkary za nieprzestrzeganie nowych przepisów zaczną obowiązywać dopiero od 2027 roku\n, eksperci podkreślają, że wcześniejsze przygotowanie pozwoli uniknąć chaosu i problemów z rozliczaniem dokumentów. Im szybciej firma wdroży nowe rozwiązania, tym mniejsze ryzyko błędów i opóźnień.",
  "content_preview": "Już za kilka miesięcy w Polsce wchodzi w życie Krajowy System e-Faktur (KSeF) - największa od lat zmiana w sposobie wystawiania i odbierania faktur. Nowe przepisy obejmą wszystkie firmy, także mikroprzedsiębiorców i jednoosobowe działalności gospodarcze. Ministerstwo zapowiedziało, że tym razem prze",
  "image_url": "https://i.iplsc.com/-/000LUI45VR8SDF0S-C316.jpg"
}