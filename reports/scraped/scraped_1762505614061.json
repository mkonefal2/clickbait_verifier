{
  "id": 1762505614061,
  "source": "rmf24",
  "title": "Kopali w twarz, zostawili w samej bieliźnie. Najmłodszy ma 16 lat",
  "url": "https://www.rmf24.pl/regiony/warszawa/news-kopali-w-twarz-zostawili-w-samej-bieliznie-najmlodszy-ma-16-,nId,8038519",
  "published": "2025-11-07T08:31:36",
  "fetched_at": "2025-11-07T09:53:34.061308",
  "content": "Czterech 17-latków znalazło się w areszcie, a 16-latek w schronisku dla nieletnich po tym, jak dotkliwie pobili swojego 18-letniego kolegę. Do zdarzenia doszło tydzień temu w nocy na warszawskim Mokotowie. Oprawcy kopali swojego znajomego, uderzali w twarz. Ukradli mu rzeczy osobiste, a na końcu pozostawili półprzytomnego, jedynie w bieliźnie, pod mostem.\n18-latek został pobity i pozostawiony w samej bieliźnie pod mostem w Warszawie.\nZaatakowali go jego koledzy; najmłodszy z agresorów ma zaledwie 16 lat, a pozostali to 17-latkowie.\nPrzejeżdżający mężczyzna uratował poszkodowanego, zawiadamiając służby i udzielając pierwszej pomocy.\nPolicja szybko zatrzymała pięciu podejrzanych.\nCzterem z nich postawiono zarzut rozboju i aresztowano na trzy miesiące, a 16-latka umieszczono w schronisku dla nieletnich.\nWięcej najnowszych informacji z Polski i ze świata znajdziesz na\nRMF24.pl\n.\nZobacz również:\nPościg ulicami Warszawy. Uciekając, spowodował pięć kolizji\nDilerzy w rękach policji. Znaleziono przy nich mefedron i heroinę\nO zdarzeniu, do którego doszło podczas imprezy na świeżym powietrzu tydzień temu w Warszawie, poinformowała dziś policja. Spotkanie zorganizował 18-letni pokrzywdzony wraz z kolegami, jednak zabawa zakończyła się dla niego tragicznie.\nZostał zaatakowany przez własnych znajomych.\nNajpierw doszło do sprzeczki słownej, która szybko przerodziła się w agresję. 18-latek został dotkliwie pobity. Nastoletni agresorzy ukradli mu rzeczy osobiste, a później pozostawili półprzytomnego - jedynie w bieliźnie - pod mostem.\n18-latka zauważył przejeżdżający mężczyzna, który zawiadomił służby i udzielił mu pierwszej pomocy.\nPolicja szybko zatrzymała pięciu podejrzanych w wieku 16 i 17 lat.\nPodczas przeszukania ich miejsc zamieszkania funkcjonariusze zabezpieczyli odzież noszącą ślady krwi.\n\"Zebrany w sprawie materiał dowodowy pozwolił na przedstawienie czterem 17-latkom zarzutu rozboju. Na wniosek Prokuratora Sąd Rejonowy dla Warszawy Mokotowa zastosował wobec nich środek zapobiegawczy w postaci trzymiesięcznego tymczasowego aresztowania. 16-latek, również podejrzany o udział w przestępstwie, decyzją sądu został umieszczony w Schronisku dla Nieletnich\" - poinformowała asp. szt. Marta Haberska.",
  "content_preview": "Czterech 17-latków znalazło się w areszcie, a 16-latek w schronisku dla nieletnich po tym, jak dotkliwie pobili swojego 18-letniego kolegę. Do zdarzenia doszło tydzień temu w nocy na warszawskim Mokotowie. Oprawcy kopali swojego znajomego, uderzali w twarz. Ukradli mu rzeczy osobiste, a na końcu poz",
  "image_url": "https://i.iplsc.com/-/000LW84FB73RP8Y8-C316.jpg"
}