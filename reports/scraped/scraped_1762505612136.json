{
  "id": 1762505612136,
  "source": "rmf24",
  "title": "Strzały do policjantów w Warmińsko-Mazurskiem. 65-latek zatrzymany po pościgu  ",
  "url": "https://www.rmf24.pl/regiony/olsztyn/news-strzaly-do-policjantow-w-warminsko-mazurskiem-65-latek-zatrz,nId,8038557",
  "published": "2025-11-07T09:26:11",
  "fetched_at": "2025-11-07T09:53:32.136960",
  "content": "Niebezpieczny incydent w miejscowości Kołodziejowy Grąd w gminie Wielbark w Warmińsko-Mazurskiem. 65-letni mężczyzna oddał strzały w kierunku interweniujących policjantów. Na szczęście nikt nie został ranny.\nZobacz również:\nNowa era na polskich drogach. Pierwszy superszybki hub do ładowania elektryków\nMistrzostwa świata trafią do Olsztyna\nPo więcej aktualnych i ciekawych informacji zapraszamy na\nRMF24.pl\n.\nJak informuje reporter RMF FM Piotr Bułakowski, wszystko zaczęło się od zawiadomienia 70-letniej kobiety, że jej mąż jest pijany i się awanturuje.\nPolicjanci po przybyciu na miejsce zauważyli 65-latka przed posesją. Mężczyzna miał w rękach przedmiot przypominający broń.\nUciekając, oddał dwa strzały w kierunku policjantów. Na szczęście nikomu nic się nie stało.\n65-latek miał porzucić broń. Chwilę później został zatrzymany. Usłyszał już trzy zarzuty -\nznęcania się nad żoną, nielegalnego posiadania amunicji i czynnej napaści na funkcjonariuszy\n.\nWedług nieoficjalnych informacji służby poszukują broni, z której strzelał.",
  "content_preview": "Niebezpieczny incydent w miejscowości Kołodziejowy Grąd w gminie Wielbark w Warmińsko-Mazurskiem. 65-letni mężczyzna oddał strzały w kierunku interweniujących policjantów. Na szczęście nikt nie został ranny.\nZobacz również:\nNowa era na polskich drogach. Pierwszy superszybki hub do ładowania elektryk",
  "image_url": "https://i.iplsc.com/-/000LW8O0Y768OQN3-C316.jpg"
}