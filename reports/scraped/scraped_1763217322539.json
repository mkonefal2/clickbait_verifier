{
  "id": 1763217322539,
  "source": "rmf24",
  "title": "Rodzinna tragedia w Łódzkiem",
  "url": "https://www.rmf24.pl/regiony/lodz/news-rodzinna-tragedia-w-lodzkiem-trzy-ciala-w-samochodzie,nId,8040439",
  "published": "2025-11-14T12:27:17",
  "fetched_at": "2025-11-15T14:35:22.539147",
  "content": "Rodzinna tragedia w Chociwiu w powiecie łaskim w Łódzkiem. Ciała trzech osób znaleziono w samochodzie - ustaliła dziennikarka RMF FM Agnieszka Wyderka.\nZobacz również:\nLuksusowe audi za 300 tys. zł wpadło do jeziora. Policja wyjaśnia incydent\nWięcej aktualnych informacji znajdziesz\nna stronie głównej rmf24.pl\n.\nDo dramatycznego zdarzenia doszło w czwartek przed godziną 18:00. Oficer dyżurny policji w Łasku otrzymał\nzgłoszenie o ciałach trzech osób znajdujących się w samochodzie\nna terenie jednej z posesji w Chociwiu (Łódzkie).\nNa miejsce natychmiast skierowano patrol policji.\nOfiary były ze sobą spokrewnione\nJak ustalili funkcjonariusze, ofiary to osoby\nw wieku 32, 55 i 56 lat.\nWszystkie były ze sobą spokrewnione. Na razie nie ujawniono szczegółowych informacji na temat tożsamości zmarłych.\nWstępne ustalenia policji wskazują, że do tragedii nie przyczyniły się osoby trzecie.\nNajbardziej prawdopodobną\nprzyczyną śmierci jest zatrucie spalinami.\nOkoliczności tragedii są szczegółowo wyjaśniane przez prokuraturę.\nŚledczy zabezpieczyli miejsce zdarzenia i prowadzą czynności mające na celu ustalenie dokładnych przyczyn śmierci.\nNachodzą cię myśli samobójcze? Wydaje Ci się, że znajdujesz się w sytuacji bez wyjścia? Pamiętaj, że są osoby, które chcą i mogą Ci pomóc. Dyżurują telefonicznie lub on-line:\n116 123\n- kryzysowy telefon zaufania dla dorosłych\n116 111\n- telefon zaufania dla dzieci i młodzieży\n800 12 12 12\n- Dziecięcy Telefon Zaufania Rzecznika Praw Dziecka\n800 70 2222\n- Centrum Wsparcia dla Osób Dorosłych w Kryzysie Psychicznym",
  "content_preview": "Rodzinna tragedia w Chociwiu w powiecie łaskim w Łódzkiem. Ciała trzech osób znaleziono w samochodzie - ustaliła dziennikarka RMF FM Agnieszka Wyderka.\nZobacz również:\nLuksusowe audi za 300 tys. zł wpadło do jeziora. Policja wyjaśnia incydent\nWięcej aktualnych informacji znajdziesz\nna stronie główne",
  "image_url": "https://i.iplsc.com/-/000LXC28NWOODU42-C316.jpg"
}