{
  "id": 1762505609310,
  "source": "rmf24",
  "title": "Zbigniew Ziobro rozwiał wątpliwości ws. azylu na Węgrzech",
  "url": "https://www.rmf24.pl/polityka/news-zbigniew-ziobro-rozwial-watpliwosci-ws-azylu-na-wegrzech,nId,8038491",
  "published": "2025-11-06T22:36:00",
  "fetched_at": "2025-11-07T09:53:29.310972",
  "content": "Zbigniew Ziobro poinformował, że nie złożył wniosku o azyl polityczny na Węgrzech. Polityk, któremu prokuratura chce postawić 26 zarzutów, przebywa obecnie za granicą.\nZbigniew Ziobro poinformował, że nie złożył wniosku o azyl polityczny na Węgrzech.\nPolityk przebywa w tym kraju z powodu udziału w konferencji.\nProkuratura chce postawić mu 26 zarzutów, w tym kierowanie grupą przestępczą, a sejmowa komisja poparła wniosek o uchylenie mu immunitetu oraz o jego zatrzymanie i areszt.\nPo więcej aktualnych informacji zapraszamy na\nRMF24.pl\nZobacz również:\n​Burzliwe posiedzenie komisji ws. immunitetu Ziobry. Jest decyzja\nKaczyński grzmi. \"Miał na siebie wydać wyrok śmierci?\"\nUstawa bez podpisu. Jest weto prezydenta Nawrockiego\nZbigniew Ziobro przekazał informację o tym, że nie złożył wniosku o azyl polityczny na Węgrzech w czwartek na antenie Telewizji Republika.\nTego samego dnia komisja regulaminowa poparła wniosek o uchylenie mu immunitetu. Prokuratura chce postawić byłemu ministrowi sprawiedliwości 26 zarzutów, w tym kierowania grupą przestępczą, w związku z nadużyciami przy Funduszu Sprawiedliwości. Posłowie poparli też wniosek o jego zatrzymanie i areszt.\nZnalazłem się na Węgrzech, dlatego że od wielu tygodni była planowana konferencja na temat praworządności w UE, w tym łamania prawa w Polsce, i byłem jednym z gości\n- wyjaśniał Ziobro w trakcie czwartkowej rozmowy.\nDodał, że cała sytuacja związana z wnioskiem o uchylenie immunitetu \"zastała go na Węgrzech\", gdzie wciąż przebywa.\nByły szef MS w wieczornej rozmowie z Telewizją Republika raz jeszcze powiedział, że miał wykupiony bilet powrotny do Polski, ale nie zdecydował się na powrót, ponieważ - jak dodał - uzyskał informacje na temat \"prowokacji\" związanej z jego potencjalnym zatrzymaniem\n.\nPo przegłosowaniu wniosku o uchylenie Ziobrze immunitetu przez sejmową komisję regulaminową posłowie wysłuchali jeszcze w czwartek późnym wieczorem sprawozdania z prac komisji. Następnie - w piątek wieczorem - nad wnioskiem będą głosować posłowie na posiedzeniu plenarnym.",
  "content_preview": "Zbigniew Ziobro poinformował, że nie złożył wniosku o azyl polityczny na Węgrzech. Polityk, któremu prokuratura chce postawić 26 zarzutów, przebywa obecnie za granicą.\nZbigniew Ziobro poinformował, że nie złożył wniosku o azyl polityczny na Węgrzech.\nPolityk przebywa w tym kraju z powodu udziału w k",
  "image_url": "https://i.iplsc.com/-/000LW7RFE4FQFV9J-C316.jpg"
}