{
  "id": 1762785483719,
  "source": "rmf24",
  "title": "Ponad 200 osób może zostać bez pracy. Firma planuje zwolnienia grupowe",
  "url": "https://www.rmf24.pl/fakty/polska/news-ponad-200-osob-moze-zostac-bez-pracy-firma-planuje-zwolnieni,nId,8039304",
  "published": "2025-11-10T12:30:05",
  "fetched_at": "2025-11-10T14:38:03.719433",
  "content": "Groźba zwolnień grupowych wisi nad międzynarodowym zakładem zajmującym się produkują pasów bezpieczeństwa i poduszek powietrznych w Częstochowie. Jak ustalił reporter RMF FM Marcin Buczek, zwolnienia mają się zacząć na początku przyszłego roku. Na środę natomiast zapowiadane jest kolejne spotkanie przedstawicieli załogi i pracodawcy w tej sprawie.\nWięcej aktualnych informacji znajdziesz na stronie głównej\nRMF24.pl\nW sumie, jak wynika z informacji dziennikarza RMF FM Marcina Buczka,\nstracić pracę ma 225 osób\n. Mowa tu o ponad 160 pracownikach z działu produkcji i przeszło 60 z działów pomocniczych i nieprodukcyjnych - to blisko 7 procent całej załogi.\nWypowiadanie i rozwiązywanie umów ma ruszyć w styczniu 2026 roku i potrwa do września.\nZaplanowane na środę spotkanie przedstawicieli pracowników z pracodawcą ma dotyczyć m.in. wspólnego opracowania projektu porozumienia w sprawie przeprowadzenia procedury grupowych zwolnień.\nPracodawca decyzję o grupowych zwolnieniach argumentuje trudną sytuacją na międzynarodowym rynku motoryzacyjnym.\nZ tego też powodu w przyszłym roku planowane jest m.in. zmniejszenie produkcji, a to z kolei powoduje\nkonieczność zredukowania części załogi.\nZobacz również:\n\"Wyrzuciło dwie ściany\". Kilkadziesiąt osób ewakuowanych po wybuchu gazu\nTrzymali w aucie 15 kg narkotyków. Policja ujęła dwóch mężczyzn\nNiecodzienne sceny we Włodawie. Samochody zapadły się w miejskiej fontannie\nEmocjonalny wpis Zbigniewa Ziobry. \"Oskarżam Donalda Tuska\"\nOpracowanie:\nPaweł Auguff",
  "content_preview": "Groźba zwolnień grupowych wisi nad międzynarodowym zakładem zajmującym się produkują pasów bezpieczeństwa i poduszek powietrznych w Częstochowie. Jak ustalił reporter RMF FM Marcin Buczek, zwolnienia mają się zacząć na początku przyszłego roku. Na środę natomiast zapowiadane jest kolejne spotkanie p",
  "image_url": "https://i.iplsc.com/-/000LWIZV6C97BXS6-C316.jpg"
}