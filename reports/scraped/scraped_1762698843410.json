{
  "id": 1762698843410,
  "source": "rmf24",
  "title": "​Tajny pakt Chin i Iranu. Nadchodzi zmiana układu sił w regionie?",
  "url": "https://www.rmf24.pl/fakty/swiat/news-tajny-pakt-chin-i-iranu-nadchodzi-zmiana-ukladu-sil-w-region,nId,8039241",
  "published": "2025-11-09T14:54:00",
  "fetched_at": "2025-11-09T14:34:03.410848",
  "content": "Chiny i Iran miały zawrzeć tajne porozumienie, polegające na wymianie \"ropa za broń\". W wyniku transakcji Iran miał otrzymać niedawno system obrony powietrznej HQ-9. To bardzo skuteczna technologia, która może zestrzeliwać samoloty z odległości 250 km, a także razić różnorodne rakiety. Wymiana mogła zmienić układ sił w regionie Indo-Pacyfiku i na Bliskim Wschodzie - twierdzą analitycy platformy Dryad Global Maritime Security.\nChiny i Iran zawarły tajny pakt \"ropa za broń\". Iran dostaje uzbrojenie, a Chiny ropę.\nIran miał otrzymać zaawansowany system obrony powietrznej HQ-9. Może on zestrzeliwać samoloty z odległości 250 km.\nW wyniku transakcji mogło dojść do zmiany układu sił w regionie - twierdzą analitycy.\nWięcej aktualnych informacji znajdziesz na\nstronie głównej RMF24.pl.\nZobacz również:\nKijów alarmuje: Ukrainiec podejrzany ws. ataku na Nord Stream w stanie krytycznym\nŁawrow miał popaść w niełaskę, ale wrócił. Chce rozmawiać z Amerykanami\nKatastrofa śmigłowca w Rosji. Co zrobił pilot?! [NAGRANIE]\nTrump walczy o swoje nazwisko na stadionie za miliardy dolarów\nTajna wymiana zasobów Chin i Iranu\n\"Ropa za broń\" to podstawowe założenia\nniejawnego porozumienia między Państwem Środka a Iranem\n. W jego ramach Teheran\nma otrzymać zaawansowany sprzęt wojskowy\n, np. komponenty dronów, technologie naprowadzania pocisków rakietowych, czy nawet system obrony powietrznej dalekiego zasięgu\nHQ-9\n.\nTymczasem\ndo Chin ma trafiać aż 80-90 proc. irańskiego eksportu ropy\n, który obecnie wynosi ok. 1,5-2 mln baryłek dziennie i przynosi ok. 53-54 mld dolarów rocznie. Ropa z Iranu trafia do Chin poprzez\nskomplikowany łańcuch dostaw.\nWykorzystywane są dziesiątki starych tankowców z tzw. floty cieni. Często przepompowują one między sobą ropę, która w chińskich rafineriach przyjmowana jest jako np. malezyjska.\nCzy układ sił w regionie się zmieni?\nPrzekazanie tej technologii mogło\nzmienić układ sił w regionie Indo-Pacyfiku i na Bliskim Wschodzie\n- wynika z analizy platformy Dryad Global Maritime Security, która zajmuje się wywiadem morskim. System HQ-9 może\nzestrzeliwać samoloty z odległości 250 km\n, a także razić wszelkiego rodzaju rakiety. To sprawia, że jest istotnym wzmocnieniem irańskiej obrony powietrznej. Zawiodła ona całkowicie podczas 12-dniowej wojny z Izraelem w czerwcu 2025 r.\nOprócz Iranu HQ-9 posiadają\nPakistan, Turkmenistan, Uzbekistan\ni prawdopodobnie\nMaroko\n. Niedawno trafił też do\nAzerbejdżanu\n, pomimo jego bliskich powiązań z krajami Zachodu, Izraelem i Turcją - twierdzi portal MilitaryWatchMagazine.\nCo więcej, część chińskiego sprzętu Iran przekazuje jemeńskim\nHuti,\nktórych wspiera. Chodzi między innymi o systemy naprowadzania wykorzystywane w irańskich dronach Shahed-136 i przeciwokrętowe pociski balistyczne. Huti od 2024 r. przeprowadzili ponad 130 ataków na Morzu Czerwonym i w Zatoce Adeńskiej - wynika z danych dowództwa Marynarki Wojennej Stanów Zjednoczonych (NAVCENT).",
  "content_preview": "Chiny i Iran miały zawrzeć tajne porozumienie, polegające na wymianie \"ropa za broń\". W wyniku transakcji Iran miał otrzymać niedawno system obrony powietrznej HQ-9. To bardzo skuteczna technologia, która może zestrzeliwać samoloty z odległości 250 km, a także razić różnorodne rakiety. Wymiana mogła",
  "image_url": "https://i.iplsc.com/-/000LWGQMTUVRB73T-C316.jpg"
}