{
  "id": 1762180687231,
  "source": "rmf24",
  "title": "Podwójny gaz, nadmierna prędkość. O włos od dramatu w Tarnowskich Górach",
  "url": "https://www.rmf24.pl/regiony/slaskie/news-podwojny-gaz-nadmierna-predkosc-o-wlos-od-dramatu-w-tarnowsk,nId,8037088",
  "published": "2025-11-03T14:51:00",
  "fetched_at": "2025-11-03T14:38:07.231904",
  "content": "Kierujący volkswagenem 18-latek pod wpływem alkoholu doprowadził do dachowania w rejonie ul. Sienkiewicza w Tarnowskich Górach w województwie śląskim. W aucie znajdował się 17-latek, który również był na podwójnym gazie. Trafił do szpitala. Do wypadku doszło z niedzieli na poniedziałek w nocy.\nW nocy z niedzieli na poniedziałek w Tarnowskich Górach doszło do wypadku.\n18-letni kierowca volkswagena doprowadził do dachowania.\nW aucie był też 17-letni pasażer, który trafił do szpitala.\nObaj mieli ponad pół promila alkoholu w organizmie.\nBądź na bieżąco. Wejdź na\nRMF24.pl\n.\nZobacz również:\n7-latek zasnął, mając w buzi żelki. Nie żyje\n18-latek z Tarnowskich Gór prowadził volkswagena, jadąc ze swoim 17-letnim znajomym. Nastolatek nie dostosował prędkości do panujących na drodze warunków - poinformowała w poniedziałek policja. Na ul. Sienkiewicza po godz. 1 w nocy, mając zbyt dużo na liczniku, zjechał z drogi i doprowadził do dachowania.\nOkazało się, że\n18-letni kierowca oraz 17-letni pasażer mieli ponad pół promila alkoholu w organizmie. Młodszy z nich trafił do szpitala na dalsze badania\n. Zdjęcia z tego wypadku dowodzą, że prawdziwym szczęściem jest, że młodzi mężczyźni nie odnieśli poważniejszych obrażeń. Teraz kryminalni zajmą się ustaleniem dokładnych okoliczności wypadku.\n\"Apelujemy o rozsądek! Alkohol i kierowanie pojazdami mechanicznymi to ogromne niebezpieczeństwo dla wszystkich na drodze. Brak zdolności do prawidłowej reakcji na zmieniające się warunki na drodze może prowadzić do tragedii\" - podali w komunikacie funkcjonariusze.\nZobacz również:\n13-latek zginął pod kołami ciężarówki. Tragedia w Małopolsce",
  "content_preview": "Kierujący volkswagenem 18-latek pod wpływem alkoholu doprowadził do dachowania w rejonie ul. Sienkiewicza w Tarnowskich Górach w województwie śląskim. W aucie znajdował się 17-latek, który również był na podwójnym gazie. Trafił do szpitala. Do wypadku doszło z niedzieli na poniedziałek w nocy.\nW noc",
  "image_url": "https://i.iplsc.com/-/000LVEYCH0KVQ1YR-C316.jpg"
}