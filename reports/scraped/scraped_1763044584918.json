{
  "id": 1763044584918,
  "source": "rmf24",
  "title": "Kiedy najlepiej pić kawę? Naukowcy wskazali konkretną porę",
  "url": "https://www.rmf24.pl/ciekawostki/news-kiedy-najlepiej-pic-kawe-naukowcy-wskazali-konkretna-pore,nId,8040102",
  "published": "2025-11-13T15:34:00",
  "fetched_at": "2025-11-13T14:36:24.918346",
  "content": "​Wiele osób nie wyobraża sobie poranka bez porcji kawy. Niektórzy kochają ją za smak, inni za pobudzenie, jakie daje. Tymczasem 3-5 filiżanek dziennie tego aromatycznego naparu ma inną wyjątkową właściwość - może wydłużać życie. Do takich wniosków doszedł zespół badawczy, którzy przeanalizowali nawyki ponad 40 tys. dorosłych kawoszy. Co więcej, wskazano też najlepszą porę na małą czarną. Sprawdź, kiedy w ciągu dnia najlepiej pić kawę.\nOpracowania naukowe sugerują, że umiarkowane spożycie kawy (3-5 filiżanek dziennie) może wspierać zdrowie i zmniejszać ryzyko niektórych chorób.\nNowe analizy wskazują, że kluczowa jest także pora picia kawy - najbardziej korzystne jest spożywanie jej rano, między godz. 4:00 a południem - ze względu na lepszy sen wieczorem.\nKorzyści, jakie odnotowano u porannych kawoszy to m.in. mniejsze prawdopodobieństwo chorób krążenia lub zgonu.\nWięcej aktualnych informacji znajdziesz na\nstronie głównej RMF24.pl\nZobacz również:\nJak złagodzić ból gardła? Eksperci radzą, co jeść, a czego unikać\nTe święta będą kolorowe i przytulne! Oto najmodniejszy świąteczny trend 2025 roku\nBiuro w domu – jak wybrać idealne biurko do pracy?\nNie Kraków, nie Warszawa. Oto najbardziej niedoceniane miasta w Polsce według AI\nKawa - dla wielu clou poranka\nBadania nad spożyciem kawy prowadzone są od wielu lat przez różnorodne instytucje naukowe. Dotychczas ustalono, że sięganie po ten napój\nw rozsądnych ilościach może wspierać zdrowie\n. Wiele badań obaliło też mity związane ze zwiększaniem ryzyka rozwoju niektórych groźnych chorób przez standardowe picie kawy.\nNarodowe Centrum Edukacji Żywieniowej\nw jednym ze swoich materiałów określiło, że optymalne dla zdrowia jest\numiarkowane picie kawy, czyli 3-5 filiżanek dziennie\n. Takie spożycie może również przynieść korzyści w postaci potencjalnego zmniejszenia ryzyka zachorowania na niektóre choroby.\nIstotna jest też pora dnia\nPojawiają się jednak nowe badania, które wysnuwają wniosek, że ważna jest też pora, o jakiej pijemy kawę. W\nEuropean Society of Cardiology\nopublikowano opracowanie analizy nawyków ponad\n40 tys. dorosłych Amerykanów\n. Aż 52 proc. z nich zadeklarowało, że\nregularnie pije kawę\n.\nZ opracowania wynika, że korzystne było sięganie po ten napój\nwyłącznie o poranku - od godz. 4:00 rano do południa\n. U tych, którzy pili kawę w takich godzinach odnotowano\nnajwiększy spadek wskaźnika określającego przedwczesną śmiertelność\n.\nKawa tylko o poranku - korzyści zdrowotne\nCi, którzy pili kawę tylko o poranku, mieli\no 16 proc. mniejsze prawdopodobieństwo śmierci\nz jakiejkolwiek przyczyny - w stosunku do osób, które nie sięgają po ten napój. Pośród tych osób ryzyko śmierci z powodu chorób układu krążenia było również\no 31 proc. mniejsze\n.\nTak duże korzyści\nnie zostały odnotowane\nu osób, które sięgają po kawę\nw późniejszych godzinach\n. Dlaczego tak jest? Głównym powodem może być\nlepszy sen\nu porannych kawoszy. Wypicie naparu o poranku sprawia, że do wieczora nie powinniśmy już odczuwać tego specyficznego pobudzenia. Jednocześnie\ndobry sen jest bardzo istotny\nw utrzymaniu dobrego\nzdrowia ogólnego\n.",
  "content_preview": "​Wiele osób nie wyobraża sobie poranka bez porcji kawy. Niektórzy kochają ją za smak, inni za pobudzenie, jakie daje. Tymczasem 3-5 filiżanek dziennie tego aromatycznego naparu ma inną wyjątkową właściwość - może wydłużać życie. Do takich wniosków doszedł zespół badawczy, którzy przeanalizowali nawy",
  "image_url": "https://i.iplsc.com/-/000LX5UQH31WEDN5-C316.jpg"
}