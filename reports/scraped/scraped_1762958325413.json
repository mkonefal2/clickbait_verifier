{
  "id": 1762958325413,
  "source": "rmf24",
  "title": "Wybuch gazu w domu",
  "url": "https://www.rmf24.pl/regiony/news-wybuch-gazu-w-domu-jedna-osoba-nie-zyje,nId,8039672",
  "published": "2025-11-12T14:38:00",
  "fetched_at": "2025-11-12T14:38:45.413904",
  "content": "Jedna osoba zginęła po wybuchu gazu w jednym z domów w Chełmnie (Kujawsko-Pomorskie). Na miejscu pracuje sześć zastępów straży pożarnej. Trwa akcja ratunkowa.\nPo więcej aktualnych informacji zapraszamy na\nRMF24.pl\nZobacz również:\nKsiążęca włócznia Piastów. Sensacyjne odkrycie na dnie Jeziora Lednica\nPożar w galerii handlowej. Ewakuowano kilkaset osób\nW takim stanie na hulajnodze. Od razu trafił do szpitala (FILM)\nObwodnica Limanowej coraz bliżej. Znamy szczegóły inwestycji\nDo tragedii doszło\nw Chełmnie przy ul. Kwiatowej\n, gdzie po eksplozji doszło do pożaru w domu.\nNa miejscu trwa akcja ratunkowa.\nWiemy już o jednej ofierze śmiertelnej.\nTo osoba w wieku ok. 40 lat. Trzy inne zostały także poszkodowane i z różnymi obrażeniami trafiły do szpitala -\npoinformowała wcześniej PAP rzecznik prasowa Komendy Wojewódzkiej Państwowej Straży Pożarnej w Toruniu st. bryg. Małgorzata Jarocka-Krzemkowska.\nJak dowiedział się dziennikarz RMF FM Stanisław Pawłowski, ciało mężczyzny znaleziono w piwnicy domu jednorodzinnego. Jedna z trzech ewakuowanych osób jest niegroźnie poparzona,\ndwie pozostałe nie mają obrażeń.\nAkcja w piwnicy była szczególnie trudna ze względu na duże zadymienie pomieszczeń.\nRatownicy musieli pracować w aparatach ochrony dróg oddechowych\n- poinformował RMF FM Kasper Korczak, rzecznik prasowy Komendy Powiatowej PSP w Chełmnie.\nPrzekazała, że w budynku doszło do wybuchu gazu. Jedna ze ścian w piwnicy, gdzie miał nastąpić wybuch, jest uszkodzona. Na miejscu pracuje sześć zastępów straży pożarnej.\nNie wiadomo jeszcze, czy konstrukcja budynku została uszkodzona.",
  "content_preview": "Jedna osoba zginęła po wybuchu gazu w jednym z domów w Chełmnie (Kujawsko-Pomorskie). Na miejscu pracuje sześć zastępów straży pożarnej. Trwa akcja ratunkowa.\nPo więcej aktualnych informacji zapraszamy na\nRMF24.pl\nZobacz również:\nKsiążęca włócznia Piastów. Sensacyjne odkrycie na dnie Jeziora Lednica",
  "image_url": "https://i.iplsc.com/-/000LWYX87RDGA04O-C316.jpg"
}