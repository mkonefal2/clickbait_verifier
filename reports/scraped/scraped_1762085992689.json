{
  "id": 1762085992689,
  "source": "rmf24",
  "title": "Cysterna w rowie na A4",
  "url": "https://www.rmf24.pl/regiony/krakow/news-wypadek-na-a4-cysterna-w-rowie-droga-czesciowo-zablokowana,nId,8036847",
  "published": "2025-11-02T11:45:00",
  "fetched_at": "2025-11-02T13:19:52.689990",
  "content": "Do poważnego wypadku doszło w niedzielę 2 listopada na autostradzie A4 w rejonie Tarnowa (na wysokości miejscowości Zaczarnie). Na 506 kilometrze trasy, tuż za węzłem Tarnów-Centrum w kierunku Dębicy, przewróciła się ciężarówka - przekazał RMF24 mł. kpt. Dominik Ryba z Państwowej Straży Pożarnej w Tarnowie.\nZ nieznanych dotąd przyczyn pojazd zjechał z drogi, staranował bariery energochłonne i wpadł do przydrożnego rowu, gdzie przewrócił się na bok. Na szczęście kierowca nie odniósł obrażeń.\nNa miejscu jest 19 strażaków, w tym Specjalistyczna Grupa Ratownictwa Chemiczno - Ekologicznego Tarnów 1. Ruch odbywa się jednym pasem. Nie ma osób poszkodowanych, występują jednak utrudnienia w ruchu -\nprzekazał RMF24 Dominik Ryba z Państwowej Straży Pożarnej w Tarnowie.\nW cysternie mógł znajdować się komponent wykorzystywany do produkcji kleju lub farb. Strażacy potwierdzają, że widoczny jest niewielki wyciek substancji.\nPrzewrócony pojazd oraz samochody ratownicze zajmują jeden z pasów autostrady. Ruch w kierunku Dębicy odbywa się drugim pasem, jednak kierowcy muszą liczyć się z poważnymi utrudnieniami. Utrudnienia mogą potrwać nawet kilka godzin - do czasu usunięcia pojazdu i zabezpieczenia miejsca zdarzenia.",
  "content_preview": "Do poważnego wypadku doszło w niedzielę 2 listopada na autostradzie A4 w rejonie Tarnowa (na wysokości miejscowości Zaczarnie). Na 506 kilometrze trasy, tuż za węzłem Tarnów-Centrum w kierunku Dębicy, przewróciła się ciężarówka - przekazał RMF24 mł. kpt. Dominik Ryba z Państwowej Straży Pożarnej w T",
  "image_url": "https://i.iplsc.com/-/000LV5Z7D8Y74WBS-C316.jpg"
}