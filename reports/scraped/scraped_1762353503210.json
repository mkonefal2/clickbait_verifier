{
  "id": 1762353503210,
  "source": "rmf24",
  "title": "Skandal w policji. Zatrzymano dwoje funkcjonariuszy",
  "url": "https://www.rmf24.pl/regiony/poznan/news-skandal-w-policji-zatrzymano-dwoje-funkcjonariuszy,nId,8037972",
  "published": "2025-11-05T14:44:34",
  "fetched_at": "2025-11-05T14:38:23.210643",
  "content": "Dwoje policjantów z Wielkopolski zostało zatrzymanych. Jak dowiedział się reporter RMF FM, sprawa może dotyczyć narkotyków.\nZobacz również:\nAfera w lubelskim areszcie: Dyrektor odwołana po próbie ucieczki więźniów\nWięcej aktualnych informacji z Polski i ze świata znajdziesz na\nstronie głównej RMF24.pl\nKomendanci powiatowi z Szamotuł i Gniezna (Wielkopolskie) zostali w środę powiadomieni, że z polecenia Prokuratury Okręgowej w Poznaniu\nzatrzymano dwoje funkcjonariuszy.\nZatrzymania były przeprowadzone poza służbą i jednostkami\n- powiedział nam mł. insp. Andrzej Borowiak z Komendy Wojewódzkiej Policji w Poznaniu.\nJak nieoficjalnie dowiedział się reporter RMF FM Beniamin Kubiak-Piłat,\nsprawa może dotyczyć narkotyków.\nKomendanci czekają teraz na oficjalne dokumenty z prokuratury, między innymi na informację o ewentualnych zarzutach.\nJeśli będą to przestępstwa z winy umyślnej, wówczas rozważane będzie natychmiastowe zwolnienie funkcjonariuszy ze służby.\nWedług portalu Moje-gniezno.pl. zatrzymani to funkcjonariuszka Wydziału Ruchu Drogowego Komendy Powiatowej Policji w Gnieźnie i policjant z Nowego Tomyśla.\n„Podczas przeszukania miejsca zamieszkania policjantki, która od trzech lat służyła w gnieźnieńskiej jednostce, ujawniono narkotyki – tzw. kryształ, czyli metamfetaminę” – podał portal.",
  "content_preview": "Dwoje policjantów z Wielkopolski zostało zatrzymanych. Jak dowiedział się reporter RMF FM, sprawa może dotyczyć narkotyków.\nZobacz również:\nAfera w lubelskim areszcie: Dyrektor odwołana po próbie ucieczki więźniów\nWięcej aktualnych informacji z Polski i ze świata znajdziesz na\nstronie głównej RMF24.",
  "image_url": "https://i.iplsc.com/-/000LVX8B281E0QSQ-C316.jpg"
}