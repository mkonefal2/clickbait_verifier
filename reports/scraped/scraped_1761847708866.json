{
  "id": 1761847708866,
  "source": "rmf24",
  "title": "Wichury szaleją nad Polską",
  "url": "https://www.rmf24.pl/fakty/polska/news-wichury-szaleja-nad-polska-ponad-1200-interwencji-strazakow-,nId,8036125",
  "published": "2025-10-30T18:27:00",
  "fetched_at": "2025-10-30T18:08:28.866396",
  "content": "1265 razy interweniowała straż pożarna w całym kraju do godz. 18 w związku z ulewami i silnym wiatrem. Najwięcej zgłoszeń było w województwie mazowieckim. W Lubinie na Dolnym Śląsku z powodu warunków pogodowych doszło do wypadku, w którym ranne zostały cztery osoby.\nDo godziny 18:00 strażacy w całym kraju interweniowali 1265 razy w związku z silnym wiatrem.\nNajwięcej zgłoszeń odnotowano w województwie mazowieckim - 240.\nW Lubinie (woj. dolnośląskie) doszło do groźnego wypadku - drzewo przewrócone przez wiatr spadło na drogę, ranne zostały łącznie cztery osoby.\nIMGW wydał ostrzeżenia przed silnym wiatrem dla 14 województw; prognozowane porywy do 90 km/h, lokalnie ponad 100 km/h.\nWszystkie najważniejsze informacje znajdziesz na rmf24.pl.\nZobacz również:\nPowalone drzewa i oderwana elewacja. Burza przeszła przez Warszawę\nJak przekazał rzecznik Komendanta Głównego Państwowej Straży Pożarnej Karol Kierzkowski,\nnajwięcej interwencji odnotowano w województwach: mazowieckim (240), wielkopolskim (154), łódzkim (151), dolnośląskim (142) oraz zachodniopomorskim (133).\nWcześniej rzecznik przekazywał, że do godz. 16 strażacy odnotowali łącznie 735 zdarzeń.\nGroźny wypadek w Lubinie\nW woj. dolnośląskim, w miejscowości Lubin ok. godz. 15:30 z powodu warunków atmosferycznych doszło do wypadku, w którym ranne zostały w sumie cztery osoby.\nW miejscowości Lubin\nsilny podmuch wiatru przewrócił drzewo na drogę. Wpadł na nie samochód osobowy, w wyniku czego ranne zostały dwie kobiety\n. Z naprzeciwka, w wyniku gwałtownego hamowania,\nzderzyły się dwa inne pojazdy - kolejne 2 osoby odniosły obrażenia\n- przekazał rzecznik.",
  "content_preview": "1265 razy interweniowała straż pożarna w całym kraju do godz. 18 w związku z ulewami i silnym wiatrem. Najwięcej zgłoszeń było w województwie mazowieckim. W Lubinie na Dolnym Śląsku z powodu warunków pogodowych doszło do wypadku, w którym ranne zostały cztery osoby.\nDo godziny 18:00 strażacy w całym",
  "image_url": "https://i.iplsc.com/-/000LUVV58L9HP28Y-C316.jpg"
}