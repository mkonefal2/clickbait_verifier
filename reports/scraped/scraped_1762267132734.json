{
  "id": 1762267132734,
  "source": "rmf24",
  "title": "Nowy gigantyczny park rozrywki za 50 mln euro powstanie w Polsce",
  "url": "https://www.rmf24.pl/regiony/slaskie/news-nowy-gigantyczny-park-rozrywki-za-50-mln-euro-powstanie-w-po,nId,8037384",
  "published": "2025-11-04T14:03:00",
  "fetched_at": "2025-11-04T14:38:52.734529",
  "content": "Gliwice (woj. śląskie) szykują się na prawdziwą rewolucję w świecie rozrywki. Już za kilka lat w mieście powstanie nowoczesny park rozrywki, którego budowa pochłonie ponad 50 milionów euro. To kolejny krok w dynamicznej ekspansji Momentum Leisure – holenderskiego dewelopera, który od lat inwestuje w rozwój rodzinnej rozrywki w Europie Środkowej.\nWięcej informacji z Polski i świata znajdziesz na\nstronie głównej RMF24.pl\nZobacz również:\nBielsko-Biała podnosi opłaty za śmieci! Od stycznia zapłacisz więcej – sprawdź, ile dokładnie\nParaliż komunikacyjny w Katowicach. Wielki marsz związkowców już dziś\nPijany Ukrainiec zatrzymał się na drzewie. Tłumaczył, że \"rano wypił jedno piwo\"\nPodwójny gaz, nadmierna prędkość. O włos od dramatu w Tarnowskich Górach\nNowy park rozrywki w Gliwicach to będzie czwarty tego typu obiekt Momentum Leisure w Polsce\n. Firma ma już na swoim koncie trzy popularne parki: w Kownatach, Warszawie i Gdańsku.\nTym razem inwestor stawia na zupełnie nową jakość i innowacyjne podejście do tematu.\nJak podkreśla prezes Momentum Leisure, Wouter Dekkers, \"firma celuje w odbiorców rodzinnych, ale\ntym razem z naciskiem na nieco starszą grupę wiekową\".\nOznacza to, że park w Gliwicach ma być miejscem nie tylko dla najmłodszych, ale również dla młodzieży i dorosłych, którzy szukają emocjonujących atrakcji na najwyższym poziomie.\nLokalizacja nieprzypadkowa\nNowy park powstanie w bezpośrednim sąsiedztwie centrum handlowego Europa Centralna, co zapewni doskonały dojazd zarówno mieszkańcom regionu, jak i turystom z innych części kraju czy zza granicy. Lokalizacja tuż przy głównych trasach komunikacyjnych sprawia,\nże obiekt będzie łatwo dostępny dla gości z całej Polski, a także z Niemiec i Czech.\nMomentum Leisure już zabezpieczyło teren pod inwestycję oraz\npozyskało finansowanie w wysokości 50 milionów euro.\nPrace budowlane mają ruszyć pod koniec 2025 roku, a\nuroczyste otwarcie parku zaplanowano na lato 2027 roku.\nInfrastruktura powstanie w ciągu około dwóch lat, a projekt ma szansę stać się jednym z najważniejszych punktów na rozrywkowej mapie Europy Środkowej.\nStrategia rozwoju\nMomentum Leisure nie zwalnia tempa. \"Wraz z czwartym parkiem kontynuujemy swoją strategię rozwoju w Polsce, rozszerzając działalność na regiony przygraniczne z Niemcami i Czechami, które łącznie stanowią rynek ponad 40 mln mieszkańców. Dzięki strategicznej lokalizacji trzech istniejących parków i nowego parku w Gliwicach, goście z całej Polski i sąsiednich regionów będą mieli wkrótce w zasięgu zaledwie kilku godzin jazdy samochodem obiekty Momentum Leisure\" - czytamy w oficjalnym komunikacie firmy.\nTo nie koniec ambitnych planów firmy. Momentum Leisure niedawno nabyło także teren w Bukareszcie w Rumunii, gdzie zamierza stworzyć kolejny park rozrywki. Ekspansja na rynki Europy Środkowo-Wschodniej wpisuje się w długofalową strategię rozwoju i budowania silnej pozycji w branży rozrywkowej.\nChociaż\nszczegóły dotyczące atrakcji, które znajdą się w nowym parku, nie zostały jeszcze ujawnione,\njuż teraz wiadomo, że inwestor stawia na nowoczesność i różnorodność. Park ma być miejscem, w którym każdy - niezależnie od wieku - znajdzie coś dla siebie. Inwestycja w Gliwicach to nie tylko szansa na rozwój lokalnej gospodarki i nowe miejsca pracy, ale także impuls do rozwoju turystyki w regionie.",
  "content_preview": "Gliwice (woj. śląskie) szykują się na prawdziwą rewolucję w świecie rozrywki. Już za kilka lat w mieście powstanie nowoczesny park rozrywki, którego budowa pochłonie ponad 50 milionów euro. To kolejny krok w dynamicznej ekspansji Momentum Leisure – holenderskiego dewelopera, który od lat inwestuje w",
  "image_url": "https://i.iplsc.com/-/000LVORSAUDESW3P-C316.jpg"
}